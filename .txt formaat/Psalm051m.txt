3 Wees my genadig, o God, na
u goedertierenheid;
delg my oortredinge uit na
u barmhartigheid.

4 Was al my ongeregtigheid,
van sonde, maak my vry.
5 Want ek ken my oortredinge, 
my sonde is voor my.

6 Teen U alleen het ek gesond,
gedoen wat U verag;
regverdig is u uitspraak, Heer,
rein in U oordeelsmag.

7 In ongeregtigheid is ek
gebore, hier gebaar,
in sonde het my moeder my
ontvang, 'n skuldenaar.

8 Kyk, U het ‘n welgevalle
in waarheid diep gekry,
in die verborge hart maak U
wysheid bekend aan my.

9 Ontsondig my met hisop, Heer,
dat ek tog rein kan wees;
was my, dat ek witter as sneeu
kan wees, slegs deur u Gees.

10 Laat my blydskap en vreugde hoor;
laat die beendere juig
wat U in reg verbrysel het,
hoor my as ek getuig.

11 Verberg u sig vir my sondes
delg onreg uit my vlees.
12 Skep ‘n rein hart, o God, en gee
opnuut ‘n vaste gees.

13 Werp my nie van u aangesig,
neem Heil'ge Gees nie weg.
14 Gee my die blydskap van u heil,
deur 'n gees trou en reg.

15 Ek sal die wat teen u oortree
opreg u weë leer,
en die sondaars sal genadig
hul tot U dan bekeer.

16 Verlos my tog van bloed, o God,
die Here van my heil;
my tong sal u geregtigheid
besing met elke wyl.

17 Here, open tog my lippe,
woorde deur u gestig,
en my mond sal vir menigte
aanbidding verkondig.

18 Want U behaag nie slagoffer,
anders sou ek dit bring;
in brandoffer het U ook geen  
behae nie, dis gering.

19 Die offers van God is ‘n gees,
wat gebroke Hom smag;
‘n hart gebroke, verbrysel,
sal U, God, nie verag.

20 Doen goed aan Sion, heil'ge stad,
na u behae bestem;
bou die mure weer op in prag,
die van Jerusalem.

21 In offers van geregtigheid
sal U dan behae hê,
in brandoffer en voloffer;
bulle ook daar gelê.