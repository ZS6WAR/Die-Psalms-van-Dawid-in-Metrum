1 Gee tog gehoor, julle my volk, 
ag op my onderrig; 
neig julle oor nou tot my mond,
vir woorde van gewig.

2 My mond open ’n spreuk; ek sal 
van ouds raaisels ook bring,
3 wat ons gehoor en geken het, 
deur ons vaders besing.

4 Ons sal dit vir hul kinders nie
verberg, dit nie weerhou, 
maar aan die volgende geslag 
sal ons dit voor oë hou:

die heil'ge lof van die HERE 
sy krag, wonders en meer,
wat Hy gedoen het sal ons aan
die nageslagte leer.

5 Want Hy het ’n getuienis 
in Jakob vasgestel 
en ’n wet is in Isra-el
gegee vir ons bevel, 

wat Hy aan ons vaders van ouds
beveel het om te doen
om dit aan hulle kinders so 
bekend te maak, te noem,

6 dat nageslagte dit kan weet
kinders nog nie geboor, 
dat hulle sal opstaan en dit 
hul kinders ook laat hoor,

7 dat hulle tog hul hoop op God
sal stel, op Hom sal bou,
die dade van God nie vergeet, 
maar sy gebooie hou,

8 en nie word soos hul vaders, dwars, 
'n opstandige lot, 
wie se hart nie vas was en wie 
nie trou was teenoor God.

9 Die seuns van Efraim, hul was
met pyl en boog bereid,
selfs hulle het hul omgedraai 
in die dag van die stryd.

10 Hul het God's verbond nie gehou
sy wet nie hoog geprys.
11 Hul het sy dade ook vergeet,
sy wonders hul gewys.

12 Voor hulle vaders het die Heer
’n wonder in die land 
van Egipte, in die veld van 
Soan gebring tot stand.

13 Hy het die see gekloof en hul
laat deurtrek op droë sand, 
en die waters het Hy laat staan 
soos ’n hoop aan weerskant.

14 Bedags was hul met wolk gelei 
heel nag met lig van vuur.
15 Hy't rotse in woestyn gekloof,
laat drink soos uit rivier.

16 Hy't strome uit die rots laat kom 
waters laat loop soos spruit.
17 Maar in woestyn het hul gesond', 
die Allerhoog verwyt.

18 En hulle het die Here God 
in hulle hart versoek 
deur voedsel vir hul begeerte 
te vra, hulself vervloek.

19 En hulle het teen die Here 
gespreek, sy wraak gewek; 
en gesê: Kan God ’n tafel 
in hierdie woestyn dek?

20 Kyk, Hy't die rots geslaan, sodat 
waters vloei, stroom gedy; 
kan Hy ook brood gee? Kan Hy vleis 
vir sy volk voorberei?

21 Daarom, toe die HERE dit hoor, 
was Hy toornig; met vuur 
teen Jakob, en teen Isra-el,
was sy too-rn gestuur,

22 omdat hul nie in God wou glo 
of sy heil wou vertrou.
23 Nogtans het Hy wolke beveel,
hemel nie toegehou;

24 en manna het op hul gereën, 
gegee as hemelbrood.
25 Magtiges se brood was geëet; 
gestuur in hulle nood.

26 Die oostewind het Hy laat waai,
in hemel op laat steek 
en deur sy krag die suidewind 
gedrywe deur die streek.

27 En Hy het vleis op hul laat reën
soos stof, 'n grote som,
gevleuelde voëls net soos die sand 
van die see af laat kom,

28 en in die midde van sy kamp, 
rondom wonings laat val.
29 Hul het geëet, was versadig; 
Hy het gebring in tal.

30 Hulle was nog nie vervreemd van 
hul sondige begeer, 
hul voedsel was nog in hul mond,
want toe gebeur dit weer,

31 dat die too-rn van God teen hul 
opgegaan het en Hy 
die vetstes onder hulle dood,
Israel se jonges stry.

32 Ondanks dit alles het hulle 
gesondig teen Hom weer
en nie in sy wonders geglo,
hul het hul nie bekeer.

33 Daarom het Hy al hulle dae 
in nietigheid laat gaan 
en hulle jare het Hy ook
in verskrikking laat staan.

34 Wanneer Hy hulle gedood het, 
dan het hul Hom gesoek 
en teruggekeer na Hom en God 
met ywer aangeroep,

35 en gedink dat die Here God
hul rots is, ewig vas 
en dat die Allerhoogste God 
hulle verlosser was.

36 Maar hulle het Hom met hul mond 
gevlei, Hom so bedrieg,
en met hul tong het hulle ook
teen die Here gelieg.

37 Want hulle hart was geensins vas 
teenoor die Heer gegrond, 
en hulle was nie getrou aan 
sy ewige verbond.

38 Maar Hy, in barmhartigheid, 
het die onreg vergeef
het nie verwoes; Hom afgewend 
sy gramskap nie laat beef.

39 En Hy het daaraan gedink dat 
hul is net blote vlees, 
’n asem wat sal heengaan en
nie terugkom, nie sal wees.

40 Hoe dikwels was hul opstandig 
teen Hom in die woestyn, 
het hulle Hom ook bedroef in 
die wildernis se plein!

41 En hulle het net weer en weer 
die Here so versoek 
die Heilige van Isra-el 
geterg om elke hoek.

42 Hul het nie aan sy hand gedink, 
aan die dag van sy trou,
toe Hy hul uit die teëstander 
verlos het, nie onthou. 

43 toe Hy sy tekens gegee het,
in Egipte gestel, 
en sy wonders in die veld van 
Soan, deur sy bevel:

44 en toe Hy hulle riviere 
in bloedigheid versink 
en hulle strome, sodat hul 
nie daarvan eers kon drink.

45 Hy het ’n swerm insekte 
onder hul ingestuur 
wat hulle verteer het, en ook
paddas in elke skuur.

46 En Hy het hulle opbrengste 
aan die sprinkaan gegee 
en hulle arbeid was ook deur 
die treksprinkaan bestee.

47 Hul wingerd was met hael verwoes
hul vyeboom met hael.
48 Hul vee was aan die hael gegee,
diere aan donderstraal.

49 Die hitte van sy too-rn het 
Hy teen hulle gestuur, 
gramskap, benoudheid, en bose
engele op die uur.

50 Hy't ’n pad vir sy toorn berei; 
Hy het hul siel nie van 
die dood gespaar, maar hul lewe 
tot grote pes verban,

51 en al die eersgeborenes 
in Egipte geslaan, 
die eerstelinge van krag wat
in Ham se tente staan.

52 Maar Hy het sy volk soos skape 
laat uittrek, so bevry
en hulle soos ’n kudde in 
die woestyn in gelei.

53 En Hy het hul veilig gelei, 
sodat hul nie bang was, 
maar die see het hul vyande 
oordek, het hul verras.

54 En die Heer het hulle na sy 
heilige grond gebring, 
na die berg wat sy regterhand
verkry het, nie gering.

55 En Hy het nasies voor hulle 
verdryf in hul geheel
en dit het Hy met ’n meetsnoer 
aan hulle uitgedeel 

as erfdeel van sy grote trou,
so het Hy dit geloon, 
en die stamme van Isra-el 
in hul tente laat woon.

56 Maar die Allerhoogste Here
hul het Hom weer versoek, 
geterg, en sy getuienis 
nie gehou, nie gesoek,

57 maar agteruit het hul gewyk 
ontrou soos vaders-oog; 
hulle het omgedraai net soos 
’n bedrieglike boog.

58 En met hul hoogtes het hul Hom 
geterg, geskeer die gek,
en Hom met hulle afgode 
tot ywer weer verwek.

59 God het gehoor en was toornig 
het Israel weg geloon.
60 Hy't die tent van Silo verlaat, 
waar Hy onder hul woon.

61 En Hy het sy krag, sy volk in 
gevangenskap gegee 
sy glorie in die hande van 
die teëstander laat tree.

62 En Hy het sy volk aan die swaard 
van oordeel oorgegee 
en die Here was toornig op 
sy erfdeel en hul weë.

63 Vuur het hul jongmanne verteer, 
jonkvrou is nie beklaag.
64 Hul priesters het deur swaard geval, 
weduwees se ween traag.

65 Toe het die Here, onse God, 
soos uit ’n slaap ontwaak, 
soos ’n held wat uitgeroep het 
weens wyn van soete smaak.

66 En die Heer het sy teëstanders 
so agteruit geslaan; 
Hy het ’n alewige smaad 
op hulle laat bestaan.

67 En Hy het die tent van Josef 
verwerp, tot hul verlies
en ook die stam van Efraim 
het Hy nie uitgekies,

68 maar Hy het die stam van Juda 
gekies tot hulle troos, 
dit is die heil'ge berg Sion 
dit is sy liefgekoos.

69 En die Heer het sy heiligdom 
soos hoogtes hoog geset
ook soos die aarde wat Hy vir 
ewig gegrondves het.

70 En Hy het Dawid, sy dienskneg, 
gekies vir al sy dae 
en hom het Hy uit skapekraal 
geneem volgens behae,

71 van agter suigooie was hy
gebring volgens God's reël
om sy volk Jakob te herder 
en Israel, sy erfdeel.

72 En hy het hul geherder met
’n hart wat opreg sy
en met bekwame hande het
hy hul opreg gelei.