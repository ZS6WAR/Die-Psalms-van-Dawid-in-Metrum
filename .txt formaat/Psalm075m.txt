2 Ons prys U, o God, ja ons prys; 
en u Naam is naby; 
u wonders is ook oral om
dit word deur ons bely.

3 Want Ek sal ’n tyd vas bepaal, 
’n tyd geensins gering; 
Ek sal 'n grote oordeel werk
in opregtheid gebring.

4 Die aarde en sy inwoners 
hulle kwyn voor My weg; 
Ek het haar pilare geplant,
bevestig in gereg. 

5 Ek sê tot die hoogmoediges: 
Wees nie hoogmoedig nie; 
en tot die goddelose so: 
Verhef die horing nie.

6 Verhef jul horing nie na bo; 
spreek nie met stywe nek.
7 Want nie van oos, wes, of woestyn
word verheffing gewek,

8 maar God is regter; Hy bring laag, 
die ander hef Hy weer.
9 Want ’n beker is in die hand 
van die Here, die HEER, 

die wyn skuim, vol gemengde drank; 
Hy sal ook daaruit skink; 
die afsaksel sal die bose,
van die aarde opdrink.

10 Maar ek sal ewig verkondig, 
ek sal psalmsing,
tot die Here, God van Jakob,
sal ek die ere bring.

11 Die horings van die goddeloos 
sal ek afkap, neerstort; 
die horings van regverdiges 
sal ewig verhef word.