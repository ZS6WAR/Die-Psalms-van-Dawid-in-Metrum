2 By U, o HERE, sal ek skuil;
laat ek nooit beskaamd staan;
Deur u geregtigheid verlos,
dat ek nie sal vergaan.

3 Neig u oor tot my, red my gou;
wees 'n rots van toevlug,
wees ook ‘n sterk vesting vir my,
verlos my doelgerig.

4 Want U's my rots my bergvesting;
en om u Naam ontwil
sal U my lei en begelei,
ewig volgens u wil.

5 U sal my uit die net uit haal 
wat hul in onmin span,
want U is my verlossings-krag 
van hul verborge plan.

6 In u hand gee ek my gees oor;
U sal my gees behou,
U het my verlos, my HERE,
God, ewig en getrou.

7 Ek haat die mense wat hul buig
vals afgode vereer,
maar ek vertrou op die HERE,
want U alleen regeer. 

8 In u goedheid verbly ek my,
ek jubel, want U sien
my verdrukking, my ellende,
aan my siel toegedien,

9 en U het my nie oorgegee
in die hand van vyand;
U het my voet op wye grond
laat staan op vaste land.

10 Wees my genadig, HERE, want
ek is benoud, gedaan;
my oog verweer van die verdriet,
my siel en my liggaam.

11 Want my lewe kwyn in droefheid,
my jare in gesug;
my krag struikel deur my onreg,
my beendere hul swig.

12 Ek het vanweë my verdrukkers
geword ‘n ding van smaad,
ja, grootliks vir my bure en,
bekendes vrees, hul haat;

die wat op straat my sien, vlug weg.
13 Vergete uit die hart,
soos ‘n dooie; het ek geword,
soos 'n gebreekte vat.

14 Die laster van baie gehoor;
die vrees is rondom my;
Hul hou saam raad; hul is van plan
om my lewe te kry.

15 Maar my vertroue is alleen
op U, o HERE, nou;
Ek sal verkondig, ek sal sê:
U is my God getrou.

16 My lewenstyd is in u hand;
red my uit vyand's klou,
verlos my van my vervolgers,
op U sal ek vertrou.

17 Laat u aangesig helder skyn 
oor u dienaar se lot; 
in u goedertierenheid, Heer
verlos my, Heer my God. 

18 HERE, laat ek nie beskaamd staan,
mag my roep U bereik;
verneder die bose, laat hul
swyg in die doderyk.

19 Laat valse lippe stom word wat
in hoogmoed hul begaan,
wat in veragting met hul trots
teen regverdiges staan.

20 Hoe groot u goedheid weggelê
wie vresend aan U grens,
wat U berei vir die wat skuil,
by U, selfs voor die mens!

21 In stiltes van U aangesig
sal U hul veilig skuil,
teen mens se trots en tonggestry
bewaar U elke wyl.

22 Geseënd is die HERE, want Hy
het sy trouheid behou,
aan my dit wonderbaar bewys,
in 'n stad sterk gebou.

23 En ek het in my haas gesê:
Ek's gesny uit u oë;
tog het U my smeekstem gehoor
my roep om hulp geglo.

24 Het die HEER lief, al sy vromes; 
die HEER waak hul getrou, 
maar vergelde oorvloedig hom 
wat die hoogmoed behou.

25 Wees sterk en moet nie wankel nie 
skep moed in julle hart, 
almal wat op die HERE wag
verlos Hy van die smart. 

