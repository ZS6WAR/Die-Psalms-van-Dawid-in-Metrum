2 o God, U is my God, ek soek; 
my siel dors na U Heer,
my vlees in dor en droë land smag
na U, geen water meer. 

3 So het ek gesmag en U in 
die heiligdom aanskou, 
om u krag en u heerlikheid 
te sien, om te behou. 

4 Want beter as die lewe is
u trou, my lof besef.
5 So sal ek lewenslank U seën;
in u Naam hande hef. 

6 My siel sal versadig word soos 
met murg en vet vir spys, 
en met jubelende lippe 
sal my mond U ook prys,

7 so sal dit wees as ek dan ook
aan U dink op my bed, 
in die nagwake wanneer ek
oor U peins in gebed,

8 want U was ’n hulp, en in die 
skadu van u vlerk sal
9 ek juig. Aan U kleef my siel; u 
regterhand keer my val.

10 Maar dié wat my siel wil verwoes, 
sal diep in aarde daal.
11 Die swaard se krag sal hul verdelg; 
’n prooi vir jakkalskraal.

12 Maar die koning sal in God juig; 
elkeen wat by Hom sweer, 
sal roem; want die mond van leuenaars 
sal toegestop word weer.