1 By U, HEER, skuil ek; laat my nooit 
beskaamd word nie. 2 Red my 
in u gereg, laat my ontkom; 
neig u oor, Heer bevry.

3 Wees, Heer, vir my ’n rotsvesting 
om altyd in te dring; 
U het my verlossing beveel, 
my rots, U's my vesting.

4 My God, red my uit hande boos, 
wie onreg, geweld weeg.
5 Want U's my hoop, Here HERE, 
my trou vanaf my jeug.

6 Op U steun ek van moederskoot; 
uit moeder se liggaam 
het U my voortgebring; my lof 
is altyd van U Naam.

7 Vir baie word ek ’n wonder, 
maar U's my sterk toevlug.
8 Laat my mond vol wees van u lof, 
heeldag van eer gedug.

9 Werp my nie weg in die tyd van 
my oue ouderdom; 
verlaat my nie wanneer my krag 
kwyn in my oudheid krom.

10 Want my vyande spreek van my, 
dié wat my siel beloer, 
11 hulle beraadslaag saam en sê:
God het verlaat, Hy sloer,

vervolg en gryp hom, want daar is 
geen redder meer vir hom.
12 O God, wees nie ver van my af; 
help my, o God, en kom.

13 Laat hulle wat teen my siel is, 
beskaamd en verteer word; 
laat dié wat ook my onheil soek, 
in skande en smaad stort.

14 Maar ek sal met groot verwagting
op U hoop altyddeur,
en meer en meer sal ek u lof 
vermeerder tot u eer.

15 My mond roep u geregtigheid, 
die hele dag u heil, 
want ek ken nie die groot getal 
van U wonders gepeil.

16 Ek sal voortgaan in die kragte 
van ons Here, die HEER; 
ek sal u groot gereg vermeld, 
van u alleen, in eer.

17 O God, U het my in u trou,
van my jeug af geleer, 
en tot nou toe verkondig ek 
u wonders keer-op-keer.

18 Tot in ouderdom en grysheid, 
verlaat my nie, Heer, wag  
tot ek u krag kan verkondig, 
aan geslagte, u mag.

19 En u geregtigheid, o God, 
is tot die hoogste sfeer; 
U wat groot dinge gedoen het, 
wie is soos U, o Heer?

20 U wat my baie bittere 
benoudheid laat aanskou, 
sal lewend maak, my weer ophef,
uit aardse dieptes hou.

21 U sal die grootheid van my lot,
vermeerder in u trou,
en my vertroosting sal U bring,
aan alle kante hou.

22 Ook ek sal U prys met die lier, 
u waarheid, my God, stel; 
ek sal tot U sing met die harp, 
Heil'ge van Isra-el.

23 My lippe sal jubel as ek 
tot U psalmsing, 
en my siel wat U verlos het,
sal U die hulde bring.

24 Ook my tong sal die hele dag 
u reg vertel, eerder,
want dié wat my onheil soek, is 
beskaamd, en verneder.