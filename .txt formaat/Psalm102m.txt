2 HERE, hoor my gebed, en laat 
my geroep tot U kom.
3 Verberg u aangesig nie in 
die dag wat onheil brom; 

neig u oor tot my; in die dag 
dat ek roep, hoor my gou.
4 My dae verdwyn in rook, en my 
beendere gloei in rou.

5 My hart is geslaan en verdroog 
soos gras, naby die dood,
sodat ek vergeet om te eet,
my kos, ja selfs my brood.

6 Weens die geluid van my gesug 
kleef my been aan my vlees.
7 Ek's soos ’n pelikaan wat woon
in die woestyn van vrees; 

ek het geword net soos ’n uil 
van die puinhope nou.
8 Ek waak, is soos ’n eensame 
voël op die dak, vol rou.

9 Die hele dag smaad hulle my,
is vyande gereed; 
dié wat teen my woed, sweer by my,
gebruik my naam tot leed.

10 Want in my leiding eet ek as,
soos brood is dit vir my, 
en meng my drank met trane vol 
deur my geween gekry,

11 weens u verontwaardiging, Heer, 
en u too-rn, so skerp; 
want U het my hier opgetel 
en my ook neergewerp.

12 My dae is soos ’n skaduwee 
wat verleng, al hoe meer; 
en ek kwyn weg, ja, ek verdroog 
soos gras word ek verteer.

13 Maar U, HERE, sit vir ewig
in U grote almag;
en u gedenknaam, ja, dit is 
van geslag tot geslag.

14 U sal opstaan, en na Sion 
u hand van trou uitsteek; 
want haar genade het gekom, 
die tyd het aangebreek.

15 Want u diensknegte het behae 
in haar stene ervaar, 
en haar stof wek in hulle ook
'n medelyde daar.

16 En die nasies sal die Naam van 
die HERE ewig vrees, 
en die konings van die aarde
sal van u glorie beef,

17 want die HERE, ja, onse God,
het Sion hier gebou; 
Hy het in sy glorie verskyn,
sy glorie daar behou.

18 Hy't Hom gewend tot die gebed 
van die verlate mens 
en hulle gebed het Hy nie
verag of weg gewens.

19 Dit sal opgeskryf word vir die 
toekomstige geslag, 
’n volk wat geskape word, sal
die HEER prys, elke dag,

20 want Hy't uit hoogte neergekyk 
van sy heilige ryk; 
uit die hemel het die HERE 
na die aarde gekyk,

21 om die gesug van hul te hoor,
gevangene in nood, 
om hulle los te maak wat daar
bestem is vir die dood,

22 dat die Naam van die HERE in 
Sion verkondig word 
en sy lof in Jerusalem,
tot eerbied mag uitstort, 

23 wanneer al die volke en ook
die koninkryke saam 
versamel om die HEER te dien,
en sy heilige Naam.

24 Hy het my sterkte op die pad 
verswak, my krag laat lê, 
my lewensdae het Hy verkort.
25 En so het ek gesê: 

My God en Heer, neem my nie weg 
in helfte van my dag; 
u jare is vir ewig, Heer,
van geslag tot geslag.

26 Van ouds het U die aarde so
gegrondves in sy prag, 
en die hemele is die werk 
van u hande se mag.

27 Hulle sal vergaan, maar U, Heer, 
sal bly vir ewig aan; 
ja, almal sal net soos ’n kleed 
verslyt en so vergaan; 

soos ’n gewaad verwissel dit, 
verander, soos U sê.
28 Maar U's dieselfde, u jare 
sal geen einde ooit hê.

29 Die kinders van u diensknegte 
sal woon in ewigheid, 
hul saad sal voor u aangesig 
bevestig word, altyd.