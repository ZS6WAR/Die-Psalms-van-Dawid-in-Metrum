2 Herder van Israel, gee gehoor, 
U wat vir Josef lei, 
soos 'n kudde; U wat tussen 
die gerubs troon ook bly.

3 Voor Efraim en Benjamin 
en Manasse getrou,
wek u krag op en kom U tot 
ons verlossing, ook gou.

4 O onse God, herstel ons en 
laat u aangesig skyn, 
dat ons in trou verlos sal word,
dat ons nie sal verdwyn.

5 HERE, God van die leërskare, 
hoe lank sal U, o Heer, 
nog toornig wees teen die gebed 
van u volk hierdie keer?

6 U het hulle die bitter brood 
van trane so laat eet 
en hul trane in grote maat 
laat drink tot hulle leed.

7 U maak vir ons by ons bure
'n voorwerp van die twis,
en ons vyande, hulle spot, 
onder mekaar met lis.

8 O Here van die leërskare, 
sal u ons tog herstel, 
u aangesig oor ons laat skyn, 
dat ons verlos word wel.

9 U het ’n wingerdstok gebring, 
uit Egipte laat kom; 
U het die nasies ook verdryf 
en dit geplant rondom.

10 U't die grond voor hom skoongemaak, 
sy wortels daar onthul,
en hulle daar laat inslaan, en
hy het die land gevul.

11 Die berge was ook so bedek 
met sy groot skaduwee, 
sy takke was soos die seders,
van God ook daar geleë.

12 Hy het sy lote tot by die 
grote see uitgestuur,
en ook sy spruite tot by die 
strome van die rivier.

13 Waarom het U, Heer, sy mure 
afgebreek, afgeruk, 
sodat almal wat verbygaan 
op die pad, hom kan pluk?

14 Die wildevark vanuit die bos 
hy kom en verniel hom, 
en die diere vanaf die veld 
vreet hom af, oral om.

15 O Here van die leërskare, 
keer terug, Heer, sonder wrok; 
kyk uit die hemel neer, aanskou, 
besoek u wingerdstok

16 en die stam wat u geplant het,
deur, Heer, u regterhand, 
en die loot wat U vir Uself 
versterk het in die land.

17 Dit is verbrand met vuur, dit is
afgesny; Heer, voor die
bestraffing van u aangesig 
vergaan hulle, leef nie.

18 Laat u hand wees oor die man van 
u sterke regterhand, 
oor die seun wat U vir Uself 
versterk het in die land.

19 Dan sal ons nie van U afwyk; 
maak ons tog lewend weer, 
en ons sal u Naam aanroep, Heer,
verheerlik ewig meer.

20 O Here van die leërskare, 
sal u ons tog herstel, 
u aangesig oor ons laat skyn, 
laat ons u heil vertel.