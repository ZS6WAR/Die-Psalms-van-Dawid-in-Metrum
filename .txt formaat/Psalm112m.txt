1 Halleluja. Geseënd die man 
wat die HERE God vrees, 
wat 'n groot behae het in sy 
gebooie, ook in gees.

2 Sy saad, ja, hul sal magtig wees 
op die aarde gestig; 
die geslag van die opregtes 
sal geseën word ewig.

3 Rykdom en kosbare skatte
is in sy huis geseël, 
en sy geregtigheid, dit bly 
vir ewig sy erfdeel.

4 Vir die opregtes gaan lig op 
selfs in die duisternis; 
hy's genadig, barmhartig 
en opreg sonder twis.

5 Dit gaan goed met die man opreg,
wat genadig optree,
die man wat uitleen; hy sal sy 
sake met reg betree.

6 Want daardie man sal nimmermeer
wankel binne sy gees; 
die regverdige sal ewig 
in gedenkenis wees.

7 Hy sal nie vrees of bang wees nie
as slegte tyding kom; 
sy hart is vas, en dit vertrou 
op die HERE van hom.

8 Sy hart is bevestig in hom,
vrees sal hom nie bereik, 
totdat hy op sy teëstanders 
neersien, op hul neerkyk.

9 Hy het uitgestrooi, hy het aan 
hul behoeftig gegee; 
sy geregtigheid bly ewig; 
sy horing hoog geleë.

10 Die goddelose sal dit sien, 
vererg sal hul bestaan; 
hy sal sy tande kners en smelt; 
hul begeertes vergaan.