2 Net soos ‘n hert na waterstroom
in dorse tye smag,
so smag my dorse siel na U,
o God, my lewenskrag.

3 My siel dors na God, ja, na die
lewende God van myn;
wanneer sal ek dan kom en voor
God's aangesig verskyn?

4 My trane is my brood bedags
en snags is dit my lot,
terwyl hulle die hele dag
tot my sê: Waar's jou God?

5 Hieraan dink ek en stort my siel 
hier binne uit in my: 
dat ek gereeld voortgegaan het 
om die skare te lei,

ek het met hul daar saamgetrek
na die huis van die Heer,
met ’n stem van gejuig en lof, 
’n feesviering en meer.

6 Wat buig jy jou neer, o my siel,
onrustig hier in my?
Hoop op God; want nog sal ek loof,
sy aangesig bevry.

7 My God, my siel buig neer in my;
ek dink aan U uit land
van die Jordaan en die Hermons,
van berg Misar se kant.

8 Diep roep na diep by die gedruis
van watervalle saam;
al u golwe en u branders
het oor my heengegaan.

9 Maar die HERE, Hy sal oordag
sy goedheid hier gebied,
snags sal sy lied my gebed wees,
tot God, my lewenslied.

10 Ek sal tot God, my rots, dit sê:
Waarom vergeet U my?
Waarom gaan ek in rou weens smaad
van die vyand gekry?

11 Met ‘n moordslag in my gebeen
smaad my verdrukkers my
terwyl hul heeldag vir my sê:
Waar is jou God te kry?

12 Waarom buig jy jou neer, my siel,
waarom is jy in my
onrustig en nie kalm nie?
Hoop op God, Hy bevry.

Want ek weet steeds dit sal gebeur,
ek sal sy lof besing,
verlossing van my aangesig,
my God is nie gering.