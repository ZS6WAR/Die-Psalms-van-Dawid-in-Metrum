2 Welgeluksalig is die man 
wat op die arme let; 
in die dag wanneer onheil tref,
sal die HERE hom red. 

3 Die HERE sal hom bewaar en 
hom in die lewe hou; 
hy sal geseën word in die land, 
van vyand’s wil behou.

4 Die HERE sal hom ondersteun 
op die siekbed vertroos; 
al sy gelê sal U omkeer
as hy krank is en broos. 

5 Ek het gesê: HERE, wees my, 
'n sondaar, genadig; 
genees my siel, o Heer, want ek 
het teen U gesondig.

6 My vyande spreek kwaad van my 
en hulle sê verwaand: 
Wanneer sal hy tog sterwe en 
sy naam ewig vergaan? 

7 As iemand kom om my te sien, 
spreek hy bedrog gehoor; 
sy hart versamel groot onreg; 
hy loop en spreek daaroor.

8 Al my haters, hul fluister saam; 
hul bedink kwaad teen my:
9 ’n skande is op hom gegiet; 
hy lê en sal so bly. 

10 Selfs my vriend, op wie ek vertrou, 
wat my brood geëet het, 
het sy hakskeen teen my gelig,
het hom teen my verset.

11 Maar U, o HERE, wees my tog
genadig, rig my op, 
dat ek hulle dit kan vergeld,
hul in hul weë stop.

12 Hieraan sal ek ook weet dat U 
‘n behae in my het,
dat my vyand oor my nie juig, 
my lewe nie beset. 

13 En ek, in my geregtigheid 
ondersteun U my pleit, 
en stel my voor u aangesig 
tot aller ewigheid. 

14 Geseënd is die HERE, die God 
van Israel, bestem,
van ewigheid tot ewigheid! 
Amen, ja weer, amen. 
