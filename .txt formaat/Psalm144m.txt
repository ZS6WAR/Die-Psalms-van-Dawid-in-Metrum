1 Geseënd is die HERE, my rots, 
Hy wat my hande leer 
om te veg, en my vingers om 
oorlogte te beheer;

2 my trou en my vesting, my burg,
my heil, my skild gedug,
en Hy by wie ek skuiling vind,  
wat volk onder my rig.

3 HERE, wat is die mens dat U 
hom ken, of agting gee, 
die mensekind dat U aan hom 
in denke tyd bestee?

4 Die mens is soos ’n asem; soos 
’n skaduwee sy tyd.
5 HEER, buig u hem'le en daal neer; 
laat berge rook uitspuit.

6 Laat bliksems skiet, verstrooi hul Heer; 
stuur pyle en verwar.
7 Strek u hande uit die hoogte; 
uit waters, red my daar, 

uit die hand van die vreemdeling,
8 wie se mond valsheid spreek 
en wie se regterhand ook is,
’n hand wat reg verbreek.

9 O God, ek sal ’n nuwe lied 
tot U in eerbied bring; 
met tiensnarige lier sal ek 
tot U psalmsing,

10 wat grote heil, verlossing gee 
aan konings van die aard', 
wat Dawid, sy dienskneg, red uit 
die verderflike swaard.

11 Bevry en red my uit die hand 
van vreemdelinge, Heer, 
wie se mond valsheid spreek en wie 
se hand bedrog begeer.

12 Dat ons seuns in hul jeug is soos 
plante wat groot bewys, 
ons dogters soos hoekpilare, 
gekerf in die paleis;

13 ons skure vol, wat allerlei 
opbrengste mee vergeld; 
ons kleinvee wat duisende baar, 
tienduisend in ons veld;

14 ons beeste so ook swaar gelaai; 
geen bres of uitgang meer, 
en geen geskree in ons strate,
mag ons geseënd wees Heer.

15 Geseënd is die volk vir wie dit,
so is, die seëning ken; 
geseënd is die volk wie se God 
die HERE is, Amen.