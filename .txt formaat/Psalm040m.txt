2 Ek het geduldig op die HEER 
gewag dat Hy verhoor, 
en Hy het Hom na my geneig 
my hulpgeroep gehoor.

3 Uit modder-slyk, kuil van verderf
het Hy gered, gewaak;
Hy het my voet op rots gestel, 
my gange vasgemaak.

4 Hy’t nuwe lied in mond gegee, 
‘n lofsang tot God’s eer; 
baie sal dit nog sien en vrees 
en vertrou op die HEER. 

5 Welgeluksalig is die man 
wat vertrou in die HEER, 
en nie wend na hoogmoediges, 
of hul wat 'n leuen eer. 

6 U het baie dinge gedoen, 
HERE, U is my God, 
u wonderwerke en ook u 
gedagtes oor ons lot;

niemand kan met U vergelyk,
hoog bo almal gestel, 
as ek dit sou verkondig, is  
dit te veel om te tel. 

7 Offer, geskenk, U’t nie begeer,
ore het U gegrou;
brandoffer en sondoffer het 
U nie gevra tot nou.

8 Toe het ek gesê: Kyk, ek sal
nader kom, maak my wys;
in die boekrol, daar staan dit tog, 
dit is oor my geskryf. 

9 Om u wil te doen, o my God, 
daarin het ek behae; 
en u wet is ook binne-in 
my hart, waar ek dit dra.

10 Ek het gereg verkondig in 
die groot vergadering; 
HERE, U weet dit, my lippe 
het ek ook nie bedwing; 

11 U geregtigheid het ek nie 
in my hart weggesteek; 
ek het u getrouheid vertel
u heil oral gespreek;

ek het u goedertierenheid 
en u waarheid so trou
vir die grote vergadering
verborge nie gehou.

12 u barmhartighede HEER,
weerhou U nie van my;
u goedertierenheid en trou
bewaar my ewig vry.

13 Want onheile sonder getal 
omring my, ek verdien; 
my ongeregtigheid het my 
gevind, ek kan nie sien; 

meer as die hare van my hoof, 
my hart het my begeef. 
14 Behaag, HERE, om my te red; 
help gou dat ek kan leef.

15 Wie my siel soek om weg te neem
verneder, maak hul skaam;
wie behae het in my onheil
laat wyk hul skaam tesaam.

16 Weens hulle skande, o Here,
laat hul verbysterd staan,
hulle wat spottend vir my sê:
Aha, hy sal vergaan!

17 Laat al wat U soek, hul verbly
in U hul blydskap eer; 
laat die liefhebbers van u heil 
besing: Groot is die HEER! 

18 Ek is verdruk en behoeftig, 
maar aan my dink die Heer; 
U is my hulp, my verlosser; 
my God, vertoef nie meer.