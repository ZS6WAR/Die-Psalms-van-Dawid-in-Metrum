105 U woord is ’n lamp vir my voet 
en ’n lig vir my weg.
106 Ek het gesweer, sal bevestig, 
ek hou u wet opreg.

107 Ek is baie verdruk, o Heer, 
ek is in grote rou;
HERE, maak my tog lewend weer
na u woord so getrou.

108 Aanvaar tog, HERE, die offers 
vrywillig U gebring,
vanaf my mond, en leer my u 
oordele, nie gering.

109 My siel is altyd in my hand, 
u wet onthou ek wel.
110 Die bose stel 'n strik, maar ek
dwaal nie van u bevel.

111 U getuienisse het ek 
geneem as my erfdeel, 
want ewig is dit die blydskap 
van my hart in geheel.

112 Ek het my hart geneig om u 
insettinge te hou, 
vir ewig, tot die einde toe,
sal ek hul so vertrou.