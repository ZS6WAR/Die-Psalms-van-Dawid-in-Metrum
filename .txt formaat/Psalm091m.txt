1 Hy wat in die skui-l-plek van 
die Allerhoogste sit, 
sal vernag in die skaduwee 
van die Almagtige.

2 Ek sal van die HERE so sê: 
My toevlug, my vesting, 
my God op wie my hart vertrou,
my vesting nie gering.

3 Want Hy sal sekerlik jou red 
vanuit die grote strik 
van die voëlvanger, vanuit die 
verderflike pes ruk.

4 Met sy vlerke sal Hy bedek, 
jou onder vleuels laat skuil; 
sy waarheid is vir ons ’n skild 
'n pantser elke wyl.

5 Jy sal ook nie bang wees vir die 
verskrikking van die nag, 
vir die py-l wat bedags kom,
wat vlieg om jou te slag,

6 vir die verborge pes wat in 
die duisternis wandel, 
vir die verwoesting wat bedags 
vernietigend handel.

7 'n Duisend sal aan jou sy val 
en tienduisend daarby
aan jou regterhand; dit sal jou 
nie nader, nie kan kry.

8 Net met jou oë sal jy aanskou 
en die vergoeding sien,
daar word aan die goddelose,
die gereg toegedien.

9 Want U, HERE, is my toevlug; 
die Allerhoogste Een,
het jy ook jou woning gemaak,
Hy sal ons hulp verleen.

10 Geen onheil sal jou tref, geen plaag 
jou tent het geen gevaar.
11 Sy eng'le het Hy jou gestuur
om jou weë te bewaar.

12 Op hul hande sal hul jou dra, 
sodat jy nooit jou voet 
teen ’n versteekte klip sal stamp,
hul sal jou dit verhoed.

13 Op die leeu en op die adder 
sal jy trap met jou voet; 
die jong leeu en die slang sal jy 
vertrap, hulle laat boet.

14 Omdat hy My, sy God, liefhet, 
sal Ek hom ook bevry; 
Ek sal hom so beske-rm, want 
hy het my Naam bely.

15 Hy sal My roep, Ek sal hom hoor; 
Ek sal by hom verkeer 
in benoudheid, sal Ek hom help 
en hom ook hoogliks eer.

16 Met lengte van dae sal Ek hom 
versadig, hom so kroon
en Ek sal hom my reddings-heil 
laat sien, hom so beloon.