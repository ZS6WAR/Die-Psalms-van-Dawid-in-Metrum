1 Ek sal U verhef, Koning, God, 
u Naam vir ewig prys.
2 Daagliks sal ek u Naam loof en
ewig U eer bewys.

3 Groot is die HEER en lofwaardig, 
te groot om uit te wys.
4 u werk en dade word vertel,
vir geslagte geprys.

5 Ek sal peins oor die glorie van 
u ryke majesteit 
van u eer en oor u dade
so wonderlik in tyd.

6 En van die krag van u dade
so vreeslik sal hul praat, 
en van u grootheid sal ek ook
vertel, ja elke daad.

7 Hulle sal die gedagtenis 
van u grote goedheid 
uitstroom en u geregtigheid 
uitjubel, hard en luid.

8 Genadig en barmhartig 
is die HERE altyd, 
lankmoedig en ook ewig groot 
van goedertierenheid.

9 Die HERE, onse God, is goed 
vir almal sonder perk, 
en sy barmhartighede 
is oor sy handewerk.

10 U werke sal U prys, HERE, 
u vromes sal U seën.
11 Hul sal die eer van u ryk spreek
u krag eerbied verleen,

12 om sy magtige dade die
mensdom te laat bereik
die glorieryke majesteit 
van heel sy koninkryk.

13 U koninkryk strek eeue heen, 
u heers geslagte lank.
14 Die HERE steun almal wat val, 
Hy rig op almal krank.

15 Die oë van almal wag op U, 
en U gee hulle, Heer,
hul voedsel op sy regte tyd,
want U alleen regeer.

16 U maak u hand oop, Heer u seën,
Dis U wat ons behou,
U versadig alles wat leef 
met welbehae en trou.

17 Die HEER is reg in al sy weë 
in elke werk ook trou.
18 Die HEER is naby hul wat roep, 
wat sy waarheid behou.

19 Hy sal die begeerte van dié 
wat Hom vrees, in hul weë
vervulling gee; en as hul roep,
aan hul verlossing gee.

20 Die HERE, onse God, bewaar 
almal wat Hom liefhet, 
maar al die goddelose sal 
Hy tot verwoesting set.

21 My mond sal daagliks die lof van 
die HERE spreek, Hom roem, 
alle vlees sal sy heil'ge Naam 
vir ewig prys en noem.