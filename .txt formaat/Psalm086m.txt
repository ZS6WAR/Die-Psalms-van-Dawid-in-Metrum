1 Mag U, HERE, tog u oor neig, 
verhoor, o Here, my, 
want ek is so ellendig en 
behoeftig in my ly.

2 Bewaar my siel, want ek is vroom; 
verlos tog u dienskneg, 
my God, u dienskneg wat op U 
vertrou in elke weg.

3 Wees my genadig, Here, want 
ek roep tot U heeldag.
4 Verbly die siel van u dienskneg, 
ek hef my siel en wag.

5 Want U, Here, is goed en ook
vergewend altesaam, 
en groot van goedertierenheid 
vir al wat roep U Naam.

6 Gee gehoor, HEER, aan my gebed, 
hoor my smeking, my koor.
7 In die dag van my benoudheid 
roep ek, want U verhoor.

8 Daar is niemand soos U onder 
die gode, Here, en 
daar is niks soos u werke nie,
niks buiten U te ken. 

9 Al die nasies, deur U gemaak, 
sal kom, HEER, voor u buig, 
voor u aangesig sal hulle 
u Naam vereer, toejuig.

10 Want U is onbeskryflik groot,
en so is elke werk
van u 'n wonder; U alleen 
is God vir ewig sterk.

11 Leer my, HERE, u weg; en ek 
sal in u waarheid loop; 
verenig my hart om u Naam 
te vrees, daarin te hoop.

12 Ek sal U prys, Here, my God, 
met hele hart U roem, 
en ek sal u Naam verheerlik 
vir ewig so ook noem.

13 Want, Heer, u goedertierenheid 
is groot oor my gestal', 
en U, Here, het my siel uit 
die diepste graf gehaal.

14 O God, die manne van hoogmoed 
staan bo-oor my geboë, 
’n bende van geweld soek my; 
hul stel U nie voor oë.

15 Maar U, God, is barmhartig
'n genadige Heer, 
lankmoedig, groot in liefde trou,
en waarheid ewig meer.

16 Wend U tot my, wees genadig; 
gee krag aan u dienskneg 
verlos die seun van u diensmaagd,
om te loop in u weg.

17 Doen aan my ’n teken ten goed, 
sodat dié wat my haat, 
dit sien en skaam word; want U, HEER, 
help en vertroos in maat.