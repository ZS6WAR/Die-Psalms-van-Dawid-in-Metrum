2 Laat God opstaan, laat vyande 
verstrooi word tog vinnig, 
en laat dié wat die Here haat, 
voor sy aangesig vlug.

3 Soos rook, so dryf U hulle weg; 
soos was smelt voor die vuur, 
so vergaan die goddelose 
voor die Here se gluur.

4 Maar laat regverdiges bly wees, 
laat hulle juig voor God, 
ja, laat hulle tog bly wees Heer,
met hulle vreugde lot.

5 Sing psalms tot God sy Naam; 
baan ’n pad vir die Heer
wat ry deur woestyne; sy Naam 
is die HEER; juig sy eer.

6 ’n Vader van die weeskinders 
’n regter nie gering
van die weduwees is God in 
sy heilige woning.

7 God gee eensames ’n gesin; 
in guns vat Hy die hand,
van gevangenes; maar bose
woon in ’n dorre land.

8 O God, dit alles toe U voor 
u volk uitgetrek het, 
toe U ons voortgegaan het in 
die woestyn om te red.

9 Die aarde beef, hemele drup 
voor God se aangesig; 
Sinai voor die God van Israel,
voor God, hier teenwoordig. 

10 ’n Milde reën het U laat reën, 
o God; oor u erfdeel, 
toe dit uitgeput was, het U 
dit versterk in geheel.

11 U gemeente het daar gewoon; 
U het in u goedheid, 
o God, vir die ellendige 
voorsien in oorvloed ryk.

12 Die Here gee die goeie woord; 
die vroue wat dit bring,
bring goeie tyding, menigte
is hul wat dit besing.

13 Konings van leërmagte vlug weg, 
hulle vlug wêreldwyd; 
en sy wat by die tuiste bly, 
verdeel die porsie buit.

14 Al lê jul tussen kraalpenne, 
die vlerke van die duif 
is met silwer bedek, haar veer 
met glans van goud geskryf.

15 Toe God Almagtig konings dryf, 
het Salmon sneeu gekry. 
16 Die berg van God is berg Basan, 
met pieke oral vry.

17 Waarom kyk jul, o bergpieke,
jaloers na berg en staar, 
waar God behaag om te woon? Ja, 
die HEER bly ewig daar.

18 Tienduisende is God se waens,
duisende in hul oog; 
die Heer is met hul in Sinai 
in heiligdom omhoog.

19 U het na die hoogtes gevaar 
die hoogte ingeneem, 
daar het U die gevangenes 
ook gevange geneem; 

U't gawes ontvang van mense, 
ja, hul betaal hul loon,
selfs die opstandiges hul kom, 
HERE, om daar te woon.

20 Geseënd is die Here, ons God; 
Hy dra daagliks ons las, 
Hy is die Here van ons heil,
ons redding ewig vas. 

21 God is ’n God van verlossings; 
en aan die HEER, die Heer,
behoort die uitgange vanuit 
die dode wat verteer.

22 Voorwaar, die hoof van vyande 
sal God vergrys, nie duld, 
die harige skedel van hom 
wat voortgaan in sy skuld.

23 Die Here het gesê: Ek sal 
hul uit Basan terugbring, 
Ek sal hul terugbring uit die see,
van dieptes wat omring,

24 dat jy jou voet in bloed kan tref, 
waar hul verpletter ly,
dat jou honde se tong hul deel 
uit vyande kan kry.

25 Hul het u gang gesien, o God, 
hul sien en staan verstom,
die gang van my Koning, my God, 
hoog in die heiligdom.

26 Voor loop die sangers, en ook die 
snaarspelers agteraan, 
in die middel die meisies wat 
die tamboeryn moet slaan.

27 Prys God in die vergaderings, 
die Here, oral om, 
julle, sy kinders, wat uit die 
fontein van Israel kom.

28 Daar's Benjamin, wat oor hul heers, 
vorste van Juda saam, 
van Sebulon en Naftali,
vorste wat God betaam.

29 Jou God het jou krag so beveel; 
versterk, God, U werking.
30 Uit tempel bo Jerusalem 
sal konings 'skenke bring.

31 Bestraf diere en bulle van
die volke van bedrog, 
wat geld begeer; verstrooi hul wat 
behae het in oorlog.

32 Die Edeles, hulle sal uit 
Egipte hierheen trek; 
Kus sal sy hande haastig na 
die Here toe uitstrek.

33 Sing tot God, o koninkryke 
die hele aarde om; 
sing psalms tot die Here,
sing tot ere van Hom. 

34 Tot Hom wat ry op hemele, 
die oudse hemelboog;
kyk, Hy laat sy stem oral hoor, 
’n stem kragtig en hoog.

35 Skryf die krag toe aan die Here; 
sy heil'ge majesteit 
is oor Israel, en ook sy krag 
is in die wolke wyd.

36 Gedug is God van Israel,
vanuit sy heiligdom; 
aan die volk gee Hy krag en mag.
Geseënd is God alom.