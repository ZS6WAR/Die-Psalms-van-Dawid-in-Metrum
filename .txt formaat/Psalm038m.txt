2 HERE, moet my nie teregwys
in too-rn moenie boet
en tugtig nimmermeer my in 
u grimmigheid se gloed. 

3 Want u pyle het ingedring, 
u hand het neergekom. 
4 Daar is geen gesondheid in my, 
in my vlees staan ek krom. 

Vanweë u verontwaardiging 
is daar geen vrede meer,
in my beendere oor vanweë 
my sondeskuld en meer.

5 Want my ongeregtighede 
het oor my hoof gestort; 
soos ‘n swaar las het hulle nou
vir my te swaar geword. 

6 My wonde stink, hul is bederf 
vanweë dwaasheid behou. 
7 My lyf is krom en neergeboë; 
heeldag is ek in rou.

8 Want my lendene, hul is vol
brandpyne, vol van seer, 
en daar is geen gesondheid meer
want my vlees is verteer. 

9 Ek is gevoelloos en ek is
heeltemal verbrysel; 
ek brul ook vanweë die onrus 
van my hart se twyfel. 

10 Heer, my behoeftes is voor U,
U sien wat ek begeer,
en my gesug is nie vir U
verborge nimmermeer.

11 My hart klop vinnig binne my,
my krag het my verlaat;
en die lig van my oë is weg,
dit sal my nie meer baat.

12 My vriende en metgeselle 
hul staan weg van my plaag, 
en my naastes hul staan veraf,
ek word deur hul verag. 

13 Die wat my siel soek, lê 'n strik;
my onheil is gesog,
hul spreek verwoesting, en bedink
die hele dag bedrog.

14 Maar ek is soos ‘n dowe man,
ek hoor nie hulle smaad,
en soos ‘n stomme wat sy mond
nie oopmaak om te praat.

15 Ja, soos ‘n man wat nie kan hoor,
en mond geen teëspraak spot;
16 so wag ek op U, HERE; want
U verhoor, Heer my God.

17 Want ek het gesê: Laat hul nie 
juig as onmin my tref; 
as my voet wankel, laat hul nie
hulself teen my verhef.

18 Want ek is reg om te struikel, 
my smart altyd voor my.
19 Ek is bekommerd oor sonde,
my onreg, ek bely.

20 Maar my vyande lewe voort,
hul is sterk van gestal;
en die wat my in valsheid haat,
hul is groot in aantal.

21 En hulle wat my kwaad vir goed 
vergelde deur 'n plaag, 
bestry my voortdurig omdat 
ek die goeie najaag.

22 Verlaat my nie, HERE; My God,
wees nie ver weg van my.
23 Wees haastig om my te kom help,
Here, my heil, bevry.
