1 Toe die HEER Sion se lot draai, 
was dit 'n droom gewees.
2 Toe was ons mond vol lag, ons tong 
was vol gejuig, 'n fees; 

toe was onder nasies gesê: 
GOD het sy volk bevry.
3 Die HERE het groot dinge aan 
ons gedoen; ons was bly.

4 HERE, soos strome in Negeb
verander tog ons lot 
5 Dié wat met trane saai, sal met 
gejuig maai in genot.

6 Hy wat huilend uitgaan, terwyl 
hy saad dra om te saai, 
sal met gejuig terugkom, terwyl 
hy gerwe dra, gelaai.