1 Hoor my gebed, HEER, gee gehoor 
aan my smeking in trou, 
in u geregtigheid verhoor 
my in my grote rou.

2 En gaan nie in die oordeel met 
u kneg wat voor U beef, 
want voor U is daar ook geen mens,
wat regverdig kan leef.

3 Want die vyand vervolg my siel; 
vertrap my in my nood; 
hy laat my woon in duisternis
soos dié al lankal dood.

4 En my gees wat hier in my woon  
dit is baie verswak; 
my hart is verstom binne my,
dit is in my 'n wrak.

5 Ek dink aan die tye van ouds; 
u dade in verstand; 
ek peins ook oor die werke van 
u almagtige hand.

6 Ek strek my hande na U uit; 
my siel in droogte smag. 
7 Verhoor my, HERE; ek kwyn weg; 
verberg u nie vandag, 

sodat ek nie word soos dié wat 
in die diep graf verweer.
8 Laat my tog u trou soggens hoor, 
op U vertrou ek, Heer; 

maak my die regte weg bekend, 
tot U hef ek my gees.
9 Red my uit my vyande, HEER; 
U sal my skuiling wees.

10 Leer my om u wil te doen, want 
U's die God aan my kant; 
laat tog u goeie Gees my lei 
in ’n gelyke land.

11 HERE, maak my lewendig om 
u heil'ge Naam ontwil; 
lei my siel uit die benoudheid 
in u trouheid gevul.

12 En vernietig my vyande 
in goedertierenheid, 
laat dié wat my siel kwel, vergaan, 
ek is u kneg bereid.