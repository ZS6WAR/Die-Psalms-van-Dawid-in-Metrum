1 Halleluja. Prys die HERE, 
want groot is sy goedheid, 
want sy goedertierenheid is 
vir ewig en altyd.

2 Wie kan sy magsdade uitspreek, 
die HEER se lof laat hoor?
3 Geseënd is dié wat reg behou, 
altyd in harte stoor.

4 Gedenk my, HEER, teenoor u volk,
volgens u welbehae; 
besoek my, Here, met u heil,
vir al my lewensdae,

5 dat ek tog die goeie van u 
uitverkore kan sien, 
kan juig in u volk, en roem met 
u erfdeel wat U dien.

6 Ons het gesondig en saam met 
ons vaders gewandel, 
ons het so die onreg gepleeg, 
goddeloos gehandel.

7 Ons vaders in Egipte het 
u wonders nie gewis;
hul het u trou nie gedenk, maar 
by see met U getwis.

8 Nogtans het Hy hulle verlos 
om sy Naam hoog te waak, 
sodat Hy sy grote almag 
aan hul bekend kon maak.

9 En Hy het die Rooi See bestraf, 
en dit so droog laat bly; 
Hy het hul deur die dieptes soos
deur ’n woestyn gelei.

10 En Hy het hulle gered uit 
die hand van die wat haat 
en hulle verlos uit die hand 
van die vyand se smaad.

11 Die waters het vyand oordek; 
nie een het oorgebly.
12 Toe het hul in sy woord geglo; 
sy lof besing, bely.

13 Hulle het gou van sy dade 
vergeet, dit nie onthou; 
het nie op sy raad gewag nie,
en op Hom nie vertrou,

14 maar hulle het hewig begeer, 
in die woestyn getwis,
en hulle het ook God versoek 
daar in die wildernis.

15 En Hy het aan hulle gegee
die versoek van plesier, 
maar Hy het ’n uitmergeling 
in hulle siel gestuur.

16 En hulle was jaloers gewees
op Moses in die kamp, 
op Aäron, die heilige 
van die HERE se amp.

17 Die aarde het toe oopgegaan 
en Datan daar verslind 
en die bende van Abiram 
oordek terwyl lewend.

18 En ’n vuur het toe binne-in 
hulle bende gebrand; 
die vlam het die goddelose 
verteer vanuit die land.

19 Hulle het daar ’n kalf gesoek,
by Horeb hom gemaak 
voor ’n gegote beeld gebuig,
daar afvallig geraak.

20 En hulle het daar hulle Eer 
verruil tot hul groot leed,
vir die beeld van ’n dowe os, 
soos die wat net gras eet.

21 Hulle het God, hul Verlosser, 
vergeet, Hom nie onthou, 
wat groot dinge in Egipte 
gedoen het in sy trou,

22 groot wonders het Hy daar gedoen,
daar in die land van Ham, 
vreeslike dinge ook daarby
by die Rooi See beraam.

23 Hy sou hul tref as Moses nie
voor sy aangesig staan 
om sy too-rn so af te wend, 
dat hulle nie vergaan.

24 Die mooie land het hul verag; 
sy woord wou hul nie ken,
25 gemurmureer in hul tente; 
doof vir die HEER se stem. 

26 Hy het sy hand teen hul gehef,
in woestyn uitgeroei,
27 om hulle saad onder nasies 
en lande te verstrooi.

28 En hulle het by Baäl-Peor 
hul aangesluit, gereed,
en die offers van die dooies 
het hulle daar geëet.

29 En hulle het die Heer geterg 
met hulle dade sleg, 
en ’n plaag het onder hulle 
daar uitgebreek op weg.

30 Toe't Pinehas daar reg verskaf, 
en die plaag is gestuit.
31 Geregtigheid is hom voorsien
vir aller ewigheid.

32 By die waters van Meriba
het die Heer kwaad geraak,
met Moses het dit sleg gegaan 
want hul wek God se wraak,

33 want hulle het sy gees bedroef,
bitter in hom gemaak, 
en so het hy onbesonne 
met sy lippe gepraat.

34 Die volke het hul nie verwoes, 
soos deur die HEER beveel,
35 maar met die nasies hul vermeng 
en hul werke gedeel.

36 Hul afgode het hul gedien, 
'n strik vir hulle hand.
37 Hul seuns en dogters geoffer 
aan afgode verbrand.

38 Bloed van onskuld het hul gestort, 
hul dogters, bloed van seuns, 
aan die afgode van Kanaän 
geoffer aan hul leuens; 

die land is met bloed ontheilig.
39 Hul het onrein geraak,
deur hulle werke, hoerery
gepleeg deur elke daad.

40 En die too-rn van die HERE 
het teen sy volk ontvlam, 
en die Here het sy erfdeel 
verfoei, ja elke stam.

41 Hy't hul aan nasies oorgegee, 
haters het hul regeer.
42 Hul vyande het hul verdruk, 
tot hul skaamte beheer.

43 Baie kere het Hy verlos, 
rebels was hul altyd, 
en hulle is verneder deur 
hul ongeregtigheid.

44 Nogtans het Hy hul roep gehoor
toe Hy hul nood aanskou.
45 Hy't sy verbond gedenk en na
sy groot trou Hom berou. 

46 Hy het hulle medelyde 
laat vind in hul gekreun, 
voor die aangesig van almal 
wat hul gevange neem.

47 Verlos ons, HERE, onse God, 
uit nasies, bring ons tog 
om u heilige Naam te prys, 
om te roem in u lof.

48 Geseënd die HEER, Israel se God, 
vir ewig, alle dae. 
En laat die hele volk ook sê: 
Amen. Halleluja.