1 Sing tot die HERE, onse God, 
’n nuwe lied tot Hom; 
sing tot die HERE, onse God,
o hele aarde kom.

2 Sing tot die HERE, onse God, 
prys sy heilige Naam; 
verkondig ook van dag tot dag 
sy hei-l, almal saam.

3 Verkondig onder die nasies 
sy eer in grote maat, 
vertel onder al die volke 
sy wonders, elke daad.

4 Want groot is die HERE, ons God, 
en baie lofwaardig; 
bo al die gode is die Heer,
Hy is ewig gedug.

5 Want al die gode van volke 
is afgode, net drek,
maar die HERE, die Skepper, het 
die hemele verwek.

6 En grote glans en majesteit 
is voor sy aangesig; 
groot krag en heerlikheid is in 
sy heiligdom gerig.

7 Gee aan die HERE, onse God,
gee aan die God van mag,
o geslagte van die volke, 
gee die HEER eer en krag.

8 Gee aan die HERE al die eer 
van sy heilige Naam; 
bring ’n offer en kom in sy 
voorhowe almal saam.

9 Buig julle neer voor die HERE 
in heilige sieraad; 
beef, o die hele aarde, voor 
die Here se gelaat, 

10 Sê vir nasies: Die HERE heers; 
die wêreld bevestig, 
dit sal nie wankel; Hy sal rig,
die volke regverdig.

11 Laat die hemele bly wees, en 
laat die aarde ook juig; 
laat die see en sy golwe bruis 
van sy volheid getuig.

12 Laat die veld jubel en alles 
wat daarin is en woon; 
dan sal ook al die bome van 
die bos hul eer betoon

13 voor die HERE, want Hy kom; om 
die aarde te oordeel. 
Met reg en volke in sy trou
die wêreld in geheel.