1 Here, U was vir ons gewees
’n toevlug elke dag,
vir ons was U 'n toevlug Heer,
van geslag tot geslag.

2 Voordat berge gebore is 
voor aard', wêreld se sfeer, 
van ewigheid tot ewigheid
is U, Here, die Heer.

3 U laat die mens terugkeer tot stof 
en dit is U wat sê: 
Keer terug, o mensekinders, want
in die stof sal jy lê!

4 Want duisend jaar is in u oë 
soos gister, weggeraak,
wanneer dit om en verby is, 
dit is soos ’n nagwaak.

5 U spoel hul weg; is soos ’n slaap,
hulle is daar nie meer; 
in die môre is hulle soos 
die gras wat opskiet weer:

6 in môre bloei en skiet dit op; 
in aand verdroog, gesny.
7 Ons word verteer deur u too-rn, 
u gramskap laat ons ly.

8 U het ons ongeregtigheid 
voor U gestel, gerig, 
verborge sondes in die lig 
van, Heer, u aangesig.

9 Want al ons dae, dit gaan verby 
in verontwaardiging; 
ons bring ons jare deur net soos 
’n gedagte gering.

10 Die dae van al ons jare is 
maar sewentig in tal, 
of as dit kragtig is, sal ons
selfs tagtig jaar behaal; 

en hulle roem, dit is moeite 
dit is 'n groot verdriet, 
want dit gaan so vinnig verby, 
ons vlieg weg, als verniet.

11 Wie ken die krag van u too-rn 
die gramskap van u vrees?
12 Leer ons om ons dae so te tel, 
dat ons hart wys kan wees.

13 Keer terug, o HERE, onse God! 
Hoe lank sal U vermei? 
En laat U tog berou hê oor 
u diensknegte wat ly.

14 Versadig ons in die môre 
met goedertierenheid, 
dat ons kan jubel en bly wees 
al ons dae, vir altyd.

15 Maak ons bly volgens al die dae 
wat U ons verdruk het, 
die jare wat ons gesien het,
deur die onheil beset. 

16 Laat u almagtige werk aan 
u diensknegte verskyn 
en mag u glorie nimmermeer 
oor hul kinders verdwyn.

17 Laat die welbehae van die Heer, 
op ons tog wees, o God; 
bevestig die werk van ons hand, 
ja, bevestig ons lot.