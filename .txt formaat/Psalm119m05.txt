33 Leer my, o HERE, tog die weg 
van u gebooie trou, 
dat ek dit tot die einde toe 
van my lewe kan hou.

34 Gee my insig, dat ek u wet 
kan hou, dit is nie swaar, 
en dit met 'n volkome hart 
vir ewig kan bewaar.

35 Laat my in u gebooie loop, 
want dis wat ek behaag.
36 Neig my hart tot u oordele 
en nie tot winsbejag.

37 Wend my oë af, o Here, om 
geen nietigheid te sien; 
maak my lewend in u weë,
om U ook so te dien.

38 Bevestig u heilige woord 
aan u dienskneg getrou, 
wat u vrees toegewyd is, en
u woord ook wil behou.

39 Wend my smaad af wat ek vrees, want 
u oordele gedy.
40 Ek verlang na u bevele; 
laat leef u reg in my.