1 Toe Israel uit Egipte trek, 
toe die huis van Jakob 
uit ’n volk met ’n vreemde taal,
toe was dit hulle lot:

2 Juda word toe sy heiligdom, 
Israel sy heerskappy.
3 Die see het dit gesien, gevlug; 
Jordaan het weggebly.

4 Berge het gespring soos ramme, 
die heuwels soos 'n lam.
5 Wat is dit, o see, dat jy vlug? 
Jordaan, dat jy wegskram?

6 O berge, wat is dit dat jul
net soos die ramme spring, 
o heuwels, so is julle ook
soos lammers weggebring?

7 Beef, o aarde, voor die Here
voor God se aangesig, 
voor die aangesig van die God 
van Jakob wat jul rig,

8 wat die rots in ’n waterplas 
verander deur sy krag, 
die keisteen ook in ’n fontein 
van waters deur sy mag.