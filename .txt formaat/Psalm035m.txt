Stry, HERE, met die wat my stry; 
veg teen die wat my veg.
2 Gryp die skild en die pantser ook, 
staan tot my hulp gereg. 

3 Trek, Here, die spies en die lans 
teen my vervolgers uit;
spreek tot my siel u reddingswoord:
Ek is jou heil bereid.

4 Laat hulle wat my siel soek in
skaamte verneder word; 
laat hul wat kwaad teen my beraam
beskaamd in skande stort.

5 Laat hulle wees net soos die kaf
wat weg voor die wind swerf,
terwyl die Engel van die HEER
hul wegstoot na verderf.

6 Laat hulle weg verduister word
en glibberig gedy,
met die Engel van die HERE
wat hul vervolg, hul stry.

7 Want sonder oorsaak het hulle
vir my 'n net verberg;
hul grawe sonder oorsaak om
my siel in kuil te terg.

8 Laat die verwoesting oor hom kom
sonder dat hy dit weet,
laat die net, self gespan, hom vang;
laat hom val tot sy leed.

9 My siel juig in die HEER se heil.
10 My beendere bespie:
HERE, wie red die verdrukte
van berowers, naas U?

11 Valse getuies, hul staan op;
hul vra wat ek nie weet.
12 Hulle vergeld my kwaad vir goed,
beroof my siel tot leed.

13 In hul siekte het ek gerou;
my siel gekwel met vas,
en my gebed het teruggekeer
in my boesem gepas.

14 Ek het rondgeloop asof dit
met vriend of broer gebeur;
ek het my neergebuig in rou
soos een wie moeder treur.

15 Maar in my struikel, is hul bly
en kom dan bymekaar;
smalers het teen my saamgekom,
en juig oor my gevaar.

Mense wat ek nie ken, hul het 
sonder ophou verskeur.
16 Met skynheilige spotters kners
hul tande teen my weer.

17 Here, hoe lank sal U toekyk? 
Red my van verwoesting, 
my siel, my enigste lewe 
van die leeus wat dit bring.

18 In 'n groot vergadering sal
ek lof sing tot U eer;
onder 'n magtige volk sal
ek U prys ewig meer.

19 Laat vyande nie teen my juig,
valslik met geen begrip; 
laat die wat haat sonder oorsaak, 
teen my die oog nie knip.

20 Want hulle spreek nie vrede nie,
bedink in hul verstand,
bedrieglike woorde teen die
wat stil is in die land.

21 Hul sper die mond wyd oop teen my,
hul sê: Ons het gewaar!
22 HEER, U't gesien, swyg nie. En wees
nie ver van my gevaar.

23 Ontwaak en word wakker, o Heer,
laat reg vir my geskied;
my God en Here, mag U wil
oor my regsaak gebied.

24 Oordeel my, HERE, en my God, 
na u geregtigheid,
en laat hulle nie oor my juig
of bly wees in boosheid.

25 Laat hulle nie in hul hart sê:
Sowaar, ons begeerte!
Laat hulle nie sê: Ons het hom
verslind vir ons vreugde.

26 Laat almal wat my onheil prys,
beskaamd, verneder word;
laat die wat hul teen my verhef,
skaam in die skande stort.

27 Laat hul juig en bly wees wat my 
geregtigheid begeer, 
wie altyd sê: Groot is die HEER, 
wat welvaart skenk en meer.

28 My tong sal u geregtigheid
verkondig, oral prys,
die lof van U heilige Naam
die hele dag bewys.
