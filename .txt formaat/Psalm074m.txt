1 Waarom, o God, het U ons dan
ewig verstoot die tyd? 
Waarom rook u too-rn nou teen 
die skape van u weid?

2 Dink aan u gemeente van ouds, 
deur U verlos as stam 
u erfdeel, aan die berg Sion 
waar U gewoon het dan.

3 Rig u voetstappe tog na die 
alewige puinhoop; 
alles in die heiligdom het 
die vyand woes gestroop.

4 U teëstanders brul te midde 
van u vergadering; 
hul het hul eie tekens as 
die tekens ingebring.

5 Dit was soos een wat byle hef 
in ’n digte oerwoud.
6 sy kunswerk breek hul met byle 
en hamers van benoud.

7 Hul het verbrand, die vuur was in 
u heiligdom gestig; 
tot op die grond het hul die huis 
van u Naam ontheilig.

8 Hul het in hulle hart gesê: 
Laat ons totaal verdruk! 
Hul het elke vergaderplek 
van God deur vuur verstik.

9 Ons sien nie die tekens van ons; 
daar is geen profeet meer, 
en onder ons is daar niemand 
wat weet hoe lank ons seer.

10 Hoe lank, o Here, maak bekend,  
sal die teëstander smaad? 
Sal die vyand u Naam ewig
verag deur slinkse raad?

11 Waarom trek U u hand dan terug, 
u regterhand, van heil? 
Trek u hand uit u boesem uit 
mag U verwoesting ruil.

12 Nogtans is die Heer my Koning 
van ouds af so besing, 
wat redding werk in die midde 
van die aarde se kring.

13 U het die see deur krag verdeel; 
U het die koppe van 
die seemonsters op die waters 
verbrysel, ja U kan.

14 U het die koppe ook verbreek,
Leviatan laat kwyn; 
U't hom as voedsel gegee aan 
die volk in die woestyn.

15 U het fontein en spruit gekloof; 
riviere laat opdroog.
16 Aan U behoort die dag en nag; 
die lig en son daar hoog.

17 Al die grense van die aarde,
hul staan op U bevel;
somer en winter kom van U, 
U het dit vasgestel.

18 Dink hieraan: die vyand het die 
HERE, ons God, gesmaad, 
'n dwase volk het ook u Naam 
veragtelik gemaak.

19 Gee die siel van u tortelduif 
nie aan die wilde dier; 
vergeet nie die lewe van u 
swakkes vir ewig hier.

20 Aanskou U heilige verbond, 
want elke donker veld,
en donker plek van die land is 
vol wonings van geweld.

21 Laat die verdrukte nie beskaamd 
terugkeer, laat hul nie swyg; 
laat hul ellendig, en ook hul 
behoeftig, u Naam prys.

22 Staan op, o Here, voer u saak; 
dink aan die grote smaad 
van die dwaas wat die hele dag
u tref met onheils-raad.

23 Vergeet nie die teëstanders wie
se stem nimmermeer stop; 
die rumoer van dié wat teen U 
opstaan, gaan altyd op.