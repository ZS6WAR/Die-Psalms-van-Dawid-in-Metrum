1 Ja, God is goed vir Isra-el, 
vir almal rein van hart.
2 Maar, byna het my voet gedwaal, 
my gang gegly na smart.

3 Want ek was jaloers toe ek die,
hoogmoediges onthou,
toe ek die groot voorspoed van die
goddelose aanskou.

4 Want daar's geen bande in hul dood, 
en hulle krag is fris.
5 Hul het geen moeite van mense, 
word nie saam uitgewis.

6 Daarom is hoogmoed vir hulle 
'n halssnoer om die nek; 
geweld dra hulle soos ’n kleed,
dit het hulle bedek.

7 Hulle oë staan uit van vetheid; 
hartsverbeelding loop oor.
8 Hul spot en spreek kwaad van geweld; 
uit hoogte spreek hul moor.

9 Hul stel ook hulle mond teen die 
hemele hoog gekroon, 
en hulle tong gaan oral uit 
oor heel die aard bewoon.

10 Daarom keer sy volk hierheen terug, 
hul draai, word weggeruk,
en waters van ’n vol beker 
word vir hul uitgedruk.

11 En hulle sê so in hul hart: 
Hoe weet God hierdie keer? 
En is daar werklik kennis by 
die Allerhoogste Heer?

12 Kyk, dit is die goddelose; 
hul is altyd gerus, 
so vermeerder hulle rykdom,
en glo dat God nie wis.

13 Ja, tevergeefs rein ek my hart,
my hande onskuldig,
14 want ek is die heel dag getref, 
en soggens is my tug. 

15 As ek gesê het: Ek sal ook
so spreek vanuit hoogmoed—
sou ek u kinders se geslag 
met groot verraad ontmoet.

16 Toe ek dink om dit te verstaan, 
was dit moeite vir my,
17 tot ek in God se heiligdom,
hul einde daar ook kry.

18 Voorwaar, op glibberige weë
stel U hul bose tree; 
U laat hulle struikel en val 
in verwoesting geklee.

19 Hoe word hulle in ’n oomblik 
’n grote verwoesting! 
Deur U word hulle weggeneem, 
verteer deur verskrikking.

20 Soos ’n droom by die ontwaking, 
Here, deur u gereeld,
as U opstaan, hul tegemoet,
verag U hulle beeld.

21 Want my hart was verbitter, en 
geprikkel in my nier.
22 Onverstandig, ek't nie geweet; 
ek was by U ’n dier.

23 Nogtans is ek altyd by U; 
U hou my regterhand.
24 U sal my lei met u raad, en 
my eer hou U in stand.

25 Wie het ek in die hemele,
vir al my lewensdae? 
By U het ek in niks hier op
die aarde 'n behae.

26 My vlees en my hart, dit kwyn weg; 
God is die rots van my.
Hy is die rots van my hart en 
my deel vir ewig vry.

27 Want kyk, dié wat ver van U is, 
hul sal almal vergaan; 
U verdelg almal wat hoereer, 
wat ver van U af staan.

28 Maar goed is dit naby God; om
my vertroue te stel
in die Here HERE om al 
u werke te vertel.