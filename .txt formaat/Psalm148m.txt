1 Halleluja. Prys die HERE 
uit hem'le hoog; prys Hom.
2 Prys Hom, sy eng'le; leërskare,
prys Hom, ja, oral om.

3 Prys Hom, son en maan; prys Hom, al 
die sterre wat so blink.
4 Prys Hom, hem'le van hemele 
ook waters hoog gesink.

5 Laat hulle die HERE se Naam 
kom prys vir ewig aan, 
want Hy het deur sy mag beveel, 
en so het hul bestaan.

6 En Hy het hulle vir ewig 
en altyd so bepaal; 
Hy het ’n insetting gegee, 
dit sal ook nooit verval.

7 Prys die HERE uit die aarde, 
seemonsters, dieptes ook,
8 hael, sneeu, en damp, wind wat sy woord
uitvoer en vuur wat rook,

9 berge en al die heuwels ook, 
seders en vrugteboord,
10 die vee en diere wild, wat kruip 
en voëls van elke soort,

11 konings van die aarde, volke, 
vorste, aardse regters,
12 jongmanne en ook jonkvroue, 
oues saam met kinders.

13 Laat hul die Naam van die HEER prys, 
want alleen is sy Naam
verhewe; en sy majesteit 
bo aard' en hemel baan.

14 Hy't ’n horing vir volk verhef, 
vir al sy vromes, eer,
vir Israel, ’n volk naby Hom. 
Halleluja, ons Heer.
