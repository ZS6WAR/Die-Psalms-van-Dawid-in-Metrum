Tot U, HERE, hef ek my siel. 
2 My God, op U vertrou; 
los my nie skaam; laat vyand nie 
oor my juig in my rou.

3 Hul wat op U wag, sal nie in 
vernedering vergaan; 
maar ontroues sonder oorsaak, 
sal beskaamd voor U staan.

4 HERE, maak my u weë bekend; 
leer my u paaie sag. 
5 Lei my in waarheid, God van heil;
op U wag ek heeldag. 

6 Gedenk, HERE, dit is my pleit,
u barmhartigheid 
en u goedertierenhede, 
want dis van ewigheid.

7 Gedenk geen sondes van my jeug,
my oortredings gevul; 
maar dink aan my na u guns, HEER,
om u goedheid ontwil.

8 Goed en opreg is die HERE;
Hy sal die sondaars leer,
Hy lei hul in die ware weg,
dat hul van weë bekeer.

9 Hy sal die ootmoediges lei
in Sy geregtigheid
en die ootmoediges sal Hy
sy weg leer, vir altyd.

10 Al die paaie van die HERE 
is waarheid en ook trou 
vir die wat sy verbond bewaar,
getuienis behou.

11 Om u Naam se ontwil, HERE,
pleit ek by U in nood,
vergeef my ongeregtigheid,
want dit is baie groot.

12 Wie is die man wat voor U beef,
hy wat die HERE vrees?
Hy sal hom leer aangaande die
weg waarop hy moet wees.

13 Sy siel sal in voorspoed vernag,
vir ewig in geheel,
en sy nageslag sal die land
besit as 'n erfdeel.

14 Vertroue omgang met die HEER 
is vir die wat Hom vrees, 
en sy verbond om dit aan hul 
bekend te maak in gees.

15 My oë is altyddeur op Hom
die HERE, heil van my,
want Hy sal my voete gestrik
getrou die net uitlei.

16 Wend tog U aangesig tot my
en wees my genadig,
want eensaam is ek hier alleen,
verdruk en ellendig.

17 Die benoudhede van my hart
is wyd en uitgestrek;
18 lei uit my angs. Aanskou my smart,
vergeef al my gebrek.

19 Aanskou my vyande, want hul
is menigte in maat,
My teëstanders haat my met ‘n
gewelddadige haat.

20 Bewaar my siel en red my, Heer;
laat my nie beskaamd staan,
by U sal ek my skuiling vind,
hier sal ek nooit vergaan.

21 Laat trou en vroomheid my bewaar,
ek wag op U alleen;
22 verlos, o God, U Isra-el,
uit sy benoude ween.