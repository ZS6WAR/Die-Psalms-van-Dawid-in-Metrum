2 Wees my genadig, o God, want 
die mens wil my insluk; 
die hele dag veg hy teen my
en wil my ook verdruk.

3 My vyande vertrap my steeds,
die hele dag my lot, 
want menigte, hul veg teen my, 
o Allerhoogste God.

4 In dag van vrees vertrou ek U, 
5 Prys God, sy woord versoen;
in God vertrou ek, ek vrees nie; 
wat kan vlees aan my doen?

6 Heeldag verdraai hul my woorde; 
hul denke, kwaad teen my.
7 Hul skuil, let op my voetstappe, 
my siel wil hulle kry.

8 Sal daar verlossing vir hul wees 
in ongeregtigheid?
Werp die volke neer in u toorn, 
o God, van heil bereid.

9 U, Heer, het my swerwing getel; 
my trane in u kruik; 
is dit tog nie in u boek nie?
Mag U nie van my wyk. 

10 Vyande wyk as ek U roep; 
ek weet, God is vir my.
11 In God prys ek die woord; die HEER
se woord in lof gedy.

12 In God vertrou; ek sal nie vrees;
wat kan mens doen aan my?
13 My geloftes is aan U, God; 
my offers sal U kry.

14 U het my siel uit dood verlos; 
my voet van struikeling, 
dat ek voor U kan wandel, Heer,
in lewenslig eer bring.