1 HERE, U het my hart deursoek,
U ken my deur en deur.
2 U ken my sitting en my staan; 
uit verte denk en meer.

3 My pad en lêplek meet U op, 
U ken my elke tree,
en U, o Here, is vertroud 
met elkeen van my weë.

4 Want daar is nog geen woorde op 
my tong om uit te spreek, 
of kyk, HERE, U weet dit al,
niks word vir U versteek.

5 U omsluit my van elke kant, 
u hand op my bestaan.
6 U kennis is te hoog, te ryk, 
ek kan dit nie verstaan.

7 Waarheen sou ek gaan van u Gees? 
Waar sou ek vir U vlug?
8 Klim ek na hemel, U is daar; 
in graf u aangesig.

9 Neem ek die vleuels van dageraad,
tot einde van die see,
10 ook daar sal u my lei, o Heer, 
u hand rig daar my weë.

11 En as ek sê: Die duisternis,
voorwaar, sal my oordek, 
dan is die nag ’n grote lig 
wat reg rondom my strek.

12 Die duisternis maak nie duister,
vir U nie, onse Heer, 
die nag is helder soos die dag; 
die donkerte skyn weer.

13 Want U het my niere gevorm,
dis U wat my laat leef; 
U het my deur U goedheid Heer,
in my moeder geweef.

14 Ek sal U prys, want ek's gedug 
en wonderlik gemaak; 
wonderlik is u werke, en 
my siel weet dit volmaak.

15 My gebeente was nie verberg 
toe U my gemaak het 
in die geheim, kunstig geweef, 
in aarde diep geset. 

16 My ongevormde wese,
U oë het my gewaar,
en in u boek was dit alles 
geskrywe, deur U daar,

in die dae so deur U beskik,
wat U alleen verstaan,
wat so gevorm is toe daar 
nog geen van hul bestaan.

17 Hoe kosbaar is u gedagtes 
wat my, o God, betref! 
Hoe groot is tog die som daarvan,
ek kan dit nie besef!

18 As ek dit tel, is dit meer as 
die sand, oneindig veel; 
as ek wakker word, is ek nog 
by U, Heer, in geheel.

19 O God, as U maar bose dood! 
Manne van bloed, bly weg.
20 Hulle spreek van U met boosheid; 
u Naam noem vyand sleg.

21 HERE, haat ek nie tog dié wat 
U haat en verafsku, 
en voel ek nie afsku vir dié 
wat teen U opstaan nie?

22 Ek haat hul met volmaakte haat; 
ek ag hul vyande.
23 Deursoek my, o God, ken my hart; 
toets denke en hande.

24 En kyk of daar by my ’n weg 
van smart is, wat vergaan, 
en lei my op die regte weg,
wat ewig sal bestaan.