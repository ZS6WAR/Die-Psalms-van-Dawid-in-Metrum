2 Gesê: Ek sal my weë bewaar,
dat ek met tong nie sond;
my mond met breidel bedwing, want
bose loop voor my rond.

3 Met stilswye was my mond stom, 
ek het geswyg, onttrek, 
selfs van die goeie; maar my pyn 
was in my opgewek.

4 My hart was wa-rm binne my; 
'n vuur was opgesteek
in my oordenking; ek het met 
my tong tot God gespreek:

5 HERE, maak my einde bekend,
en die maat van my dae;
laat weet my my verganklikheid
volgens U welbehae.

6 Kyk, U het my dae net 'n paar
handbreedtes lank gegrens,
my leeftyd is soos niks voor U,
nietig staan elke mens.

7 Waarlik, die mens wandel rond as
‘n skaduwee, gering;
hul woel verniet; en versamel 
maar weet nie wie dit bring. 

8 En nou, wat verwag ek, Here? 
My hoop is op U trou. 
9 Red my van sonde; laat my nie 
die dwaas se smaad berou.

10 My mond is toe en ek is stom, 
want U bring dit tot stand.
11 Neem weg u plaag; want ek kwyn weg 
deur die slag van u hand.

12 Oor onreg tugtig U die mens, 
U laat sy hartsbegeer 
soos ’n mot verteer; elke mens 
is ’n asem, niks meer. 

13 Hoor my gebed, HERE, luister 
na traan-geroep, my las, 
want ek's ’n vreemdeling by U, 
soos al my vaders was.

14 Kyk weg, Here, wend u oog af, 
dat ek vrolik kan staan 
voordat ek heengaan van die aard’ 
en ek nie meer bestaan. 