2 God van my heil, bedags roep ek, 
HEER, snags voor U, is ek.
3 Laat my gebed voor u oë kom; 
laat u oor tot my strek.

4 Want my siel is vol onheile, 
my lewe nader graf.
5 Met dié wat in die put neerdaal; 
verdwyn my krag in straf.

6 Onder dooies verkeer ek nou, 
ek lê in graf se band, 
soos hul aan wie U nie meer dink,
hul wat wyk van u hand.

7 U het my in die diepste put, 
in duister diep gesit.
8 U too-rn rus, u golwe het 
my oral om verdruk. 

9 U't my bekendes verwyder; 
my 'n gruwel gemaak; 
ek is opgesluit en kan nie 
hier uitkom, nie vry raak.

10 My oog kwyn weg weens verdrukking; 
ek roep U, HERE, aan, 
elke dag; strek my hande uit
na U, want ek vergaan.

11 Doen U wonders vir die dooies? 
sal skimme lof toewy? 
12 Word u goedheid in graf vertel, 
u trou in plek van ly?

13 Word u wonders in duisternis 
geken, word dit genoem? 
En u gereg in die land van 
vergetelheid beroem?

14 Maar ek, HEER, roep; en soggens kom 
na U my trou gebed.
15 Waarom, HEER, verstoot U my siel? 
Verberg U om te red?

16 Ek is ellendig en kwyn weg 
van my jeug af tot nou; 
ek dra u verskrikking op my, 
is radeloos in rou.

17 U too-rn het oor my gekom,
het oor my heengegaan; 
u verskrikkings het my verwoes,
vernietig, ek vergaan.

18 Hulle omring my soos water 
die hele dag teenaan; 
saam het hulle my omsingel,
om saam teen my te staan.

19 U het my vriend en metgesel 
ver van my weggeneem; 
my bekendes is in duister,
van my wese vervreem.