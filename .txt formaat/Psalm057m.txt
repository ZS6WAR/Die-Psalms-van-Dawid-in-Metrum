2 Wees my genadig, o God, wees 
genadig, God van heil, 
want U alleen is my vesting,
by U sal my siel skuil; 

in die skaduwee van u vleuels 
sal ek my skuiling vind 
totdat die grote onheile 
verby is soos die wind.

3 Ek roep tot die God van my heil, 
die Allerhoogste Heer, 
tot God wat alles saam laat werk,
voleindig elke keer.

4 Hy stuur uit hemel verlossing; 
Hy smaad hul wat vertrap. 
God stuur sy goedertierenheid 
en trou, ek sal ontsnap.

5 My siel is te midde van leeus; 
ek lê by hul wat vlam, 
hul tande is 'n spies en pyl, 
hul tong ’n swaard beraam.

6 Verhef U bo die hemele, 
God, bo alle waarde; 
laat u heerlikheid verhef wees 
bo die hele aarde.

7 Hul het ’n net vir my berei; 
my siel buig neer in dal; 
hul het ’n kuil voor my gegrou, 
maar self daarin geval. 

8 My hart is vas, o God, standvas; 
psalms sal ek maak.
9 Ontwaak, my eer; o, lier en harp; 
laat dageraad ontwaak.

10 Ek loof U onder nasies, Heer; 
psalms voor volke.
11 Want u trou is tot hemele, 
waarheid tot by wolke.

12 Verhef U bo die hemele, 
God, bo alle waarde; 
laat u heerlikheid verhef wees 
bo die hele aarde.