1 Welgeluksalig is die man 
wat wandel nie in raad
van goddelose en nie staan 
op sondaarsweg se smaad,

hy sit in kring van spotters nie; 
2 maar sy behae en smag
is in die wet van die HERE, 
bepeins dit dag en nag. 

3 Net soos ‘n boom by waterstroom, 
wat vrugte gee in tyd
waarvan die blare nie verwelk; 
altyd voorspoedigheid. 

4 So is die goddelose nie
soos kaf wat wind verwaai,
versprei en leeg, hul word verwerp
en windwaarts weggedraai.

5 Die goddelose sal vergaan
in oordeel nie opstaan,
geen sondaar in vergadering 
met regverdiges staan. 

6 Want die HERE ken tog die weg:
regverdiges se weë, 
maar die van goddelose sal 
vergaan, met elke tree.
