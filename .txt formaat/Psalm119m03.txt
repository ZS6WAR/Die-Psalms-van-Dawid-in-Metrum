17 Doen goed, o Here, tog aan my
aan u dienskneg getrou, 
dat ek kan lewe en u woord 
hier in my hart kan hou.

18 Open my oë, dat ek wonders 
uit u wet kan aanskou.
19 Ek's ’n vreemde op die aarde; 
verberg u wet nie nou.

20 My siel versmag hier binne my
van verlange so groot
na u oordele elke dag
te alle tyd soos brood.

21 U bestraf hoogmoed, vervloektes, 
wat dwaal van u gebod.
22 Neem smaad en veragting my weg, 
u wet hou ek, o God.

23 Al sit vorste en spreek teen my, 
u wet oordink u kneg.
24 U getuienisse is my 
genot, my raadsman eg.