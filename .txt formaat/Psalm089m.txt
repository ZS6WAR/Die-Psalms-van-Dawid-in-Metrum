2 Ek sal die goedertierenheid 
van die HEER ewig sing; 
van geslag tot geslag sal ek 
u trou met my mond bring.

3 Ewig sal goedertierenheid 
gebou word, so verklaar; 
in hemele bevestig U 
u trou ewig en waar.

4 Ek het ’n verbond gesluit met 
my uitverkore kneg; 
Ek het aan Dawid, my dienskneg, 
gesweer in gereg:

5 Tot ewigheid sal Ek jou saad 
bevestig, bring tot stand,
Ek sal jou troon bou van geslag 
tot geslag in die land. 

6 Die hem'le sal u wonders prys, 
HERE, so ook u trou 
in die vergadering van die 
heiliges wat U hou.

7 Want wie in die wolke kan met 
die HERE vergelyk? 
Wie is soos die HERE onder 
seuns van die hemelryk?

8 God is baie gedug in die 
raad van die heiliges 
en gedug is die Here bo 
almal wat om Hom is.

9 HERE, God van die leërskare, 
wie is soos U, ja wie? 
Magtig is die HERE ons God, 
u trou is rondom U.

10 U heers oor die opbruising van 
die see, volgens u wil; 
as sy golwe na hoogtes styg, 
maak U, Here, dit stil.

11 U het Ragab verbrysel soos 
een wat gesneuwel het; 
met u sterke a-rm het U 
u vyande verset.

12 Die noorde en die suide is
geskape deur u hand; 
Tabor en Hermon jubel in 
u Naam wat bring tot stand.

14 U, Here, het ’n arm wat
bestaan uit grote krag; 
sterk is u hand, ja hoog is dit
u regterhand van mag.

15 Op geregtigheid en op reg 
is u troon gevestig; 
goedertierenheid en waarheid 
gaan voor u aangesig.

16 Geseënd is die volk wat dit ken,
die groot jubel-geluid; 
HEER, in lig van u aangesig 
wandel hulle altyd.

17 In u Naam verheug hulle hul 
so heeldag aangetref, 
en in u groot geregtigheid 
word hulle hoog verhef.

18 Want U, Here, is die glorie 
van hulle krag beraam, 
en in u welbehae sal ons 
horing verhef word saam.

19 Want onse skild, ja dit behoort 
aan die HEER, so beveel, 
ons koning aan die Heilige 
van Isra-el, geheel.

20 Eens het U in ’n visioen 
u vrome laat besef: 
Ek't held gehelp; hom uitverkies,
uit die volk hom verhef.

21 Want Ek, die Here, het Dawid, 
my dienskneg, so gekry; 
met heil'ge olie het Ek hom 
as gesalfde laat bly.

22 Met wie my hand so vas sal wees; 
my a-rm hom versterk.
23 Die vyand sal hom nie bedrieg, 
geen onheil teen hom werk.

24 En Ek sal sy teëstanders voor 
sy aangesig verslaan,
en dié wat 'n haat teen hom het, 
verbrysel, laat vergaan.

25 My trou, my goedertierenheid 
sal met hom ewig wees, 
en in my Naam word sy horing 
verhef bo alle vlees.

26 Ek sal sy hand op die see stel 
en ook sy regterhand
sal ek op die riviere lê,
Ek sal dit bring tot stand.

27 Hy sal tot My Heil'ge naam roep: 
U is my Vader, Heer,
my God en die rots van my heil,
my Vader ewig meer.

28 ’n Eersgebor'ne sal hy wees, 
hoogste van konings ooit.
29 Ewig sal Ek my trou bewaar, 
my verbond wankel nooit.

30 En Ek sal sy saad vir ewig 
en altyd so bepaal
en sy troon soos die da-e van 
die hemel in totaal.

31 As sy seuns dan my wet verlaat 
en nie gehoorsaam is,
as hulle nie wil wandel of
gebooie nie wil wis,

32 as hul my wette ontheilig 
gebooie nie wil hou,
33 sal Ek hul tref met die roede 
hul onreg slae gee, gou.

34 Maar my trou sal Ek nie wegneem 
in trou hom nie bedrieg.
35 Ek sal my verbond nie verlaat, 
my lippe nie laat lieg.

36 Eenmaal sweer Ek by heiligheid: 
Vir Dawid lieg Ek nooit.
37 Sy saad sal ewig wees, sy troon 
soos son voor My geboeid.

38 Soos die maan sal dit vir ewig 
bevestig word altyd, 
die getuie in wolke is 
getrou in ewigheid. 

39 Maar in U too-rn het U hom 
verwerp en ook verstoot; 
U was toornig op hom gewees
op u gesalfde groot.

40 U het die heilige verbond 
van u dienskneg versaak; 
U het sy kroon tot op die grond 
ontheilig in U wraak.

41 U het sy mure afgebreek; 
sy vestings woes gestel.
42 Almal op pad beroof hom; en 
sy bure smaad en skel.

43 U't teëstanders se hand verhef; 
U't vyand bly gemaak.
44 U't ook sy skerpe swaard laat wyk
hom nie in stryd bewaak.

45 U het sy glans laat ophou en 
sy troon die grond laat lek.
46 U't die dae van sy jeug verkort; 
met skande hom bedek.

47 Hoe lank, HERE? Sal U Uself 
vir ewig nog verberg? 
Sal u too-rn dan soos 'n vuur 
vir ewig brand, so erg?

48 Gedenk hoe kortstondig ek is; 
waarom sou U dan al
die mensekinders tevergeefs 
geskape het oral?

49 Watter man leef en sal die dood 
nie sien, vir ewig leef, 
wie sal sy siel red uit die mag 
van die graf se gebeef? 

50 Waar is u goedertierenheid,
voorheen deur U bewys,
Heer, wat U aan Dawid by trou 
gesweer het, aan sy huis?

51 Gedenk tog, o Here ons God, 
u diensknegte se smaad, 
wat ek hier in my boesem dra, 
van sterk volke se haat,

52 waarmee u vyande so smaad, 
HEER, waarmee hul daarby 
die spore van u gesalfde 
gesmaad het, hom laat ly.

53 Geseënd is die HERE, ons God,
vir ewig so bestem. 
Geseënd is die HERE, ons God,
Amen, ja weer, amen.