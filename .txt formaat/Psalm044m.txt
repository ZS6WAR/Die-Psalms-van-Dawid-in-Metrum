2 O God, met oor het ons gehoor,
ons vaders het vertel,
wat U gedoen het in hul dae,
van voortyd vasgestel.

3 U het met u hand die nasies
verdryf, en ook geplant;
U het volke verbrysel, maar 
ook uitgebrei oor land.

4 Deur swaard het hul nie land besit, 
hul arm het nie oorwin,
maar deur u hand, u aangesig,
het U behae gegun.

5 U is my Koning, o my God; 
gebied verlossing groot
6 vir Jakob. Deur U sal ons nog 
ons teëstanders wegstoot; 

in u Naam sal ons hul vertrap
wat in opstand wil tree.
7 Op boog en swaard vertrou ek nie,
sal nie oorwinning gee;

8 maar U verlos van teëstanders,
wie haat, hul word beskaam.
9 In God roem ons die hele dag,
ewig loof ons u Naam.

10 Tog het U, Here, ons verstoot, 
vernedering gemaak, 
en U gaan nie uit met ons leërs, 
deur U is dit gestaak.

11 U laat ons agteruitwyk vir
die verdrukker se twis,
en die wat haat, hul beroof ons
na eie hartelus.

12 Soos slagskape, U't ons verstrooi,
die nasies heen gewys.
13 U verkoop u volk vir geen wins,
verdien niks deur hul prys.

14 U maak ons tot ’n grote smaad 
vir ons bure vertoon, 
’n spot en 'n bespotting vir 
dié wat rondom ons woon.

15 U maak dat ons ‘n spreekwoord is
onder die nasies heen,
‘n hoofskudding is ons vir hul,
onder volke gemeen.

16 Die hele dag is my skande 
voor my sonder ophou, 
die skaamte van my aangesig 
bedek my in my rou,

17 weens die stem van die smader en
die stem van lasteraar,
weens die haat van die vyand en
wraaksugtige wat staar.

18 Dit als het oor ons gekom, maar 
ons vergeet U nie gou, 
en vals het ons nie gehandel 
teen u verbond getrou.

19 Ons hart, dit het nie teruggewyk,
ons gang van pad af nie,
20 tog tref U ons by drake en
bedek met doodskadu.

21 As ons die Heer se Naam vergeet,
hand steek na vreemde god,
22 sou God dit dan nie ondersoek?
Hy ken ons hart se spot.

23 Om U ontwil, sterf ons heeldag;
slagskape is ons weer.
24 Ontwaak, waarom slaap U, Here?
Verstoot ons nimmermeer.

25 Waarom verberg U aangesig,
vergeet ons lyding, smart?
26 Want ons siel buig in die stof neer;
ons buik kleef aan die aard'.

27 Staan op, o Heer, wees U ons hulp,
verlos ons van die kwaad,
om goedertierenheid ontwil
van u ewige raad.