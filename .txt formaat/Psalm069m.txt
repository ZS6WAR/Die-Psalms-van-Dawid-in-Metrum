2 Verlos my, Here, o my God, 
want waters om my heen 
het gekom tot hier by my siel
om van my weg te neem.

3 Ek het gesink in modder diep, 
waar vaste grond nie woon; 
gekom in dieptes van waters, 
en stroom het my oorstroom.

4 Ek is moeg van al my geroep; 
my keel is uitgedroog; 
my oë kwyn weg terwyl ek op 
my God wag, ewig hoog.

5 Die manne wat sonder oorsaak
'n haat het teenoor my, 
is meer as al die hare wat 
ek op my hoof kan kry; 

wie my wil skaad, my vyande 
sonder rede, is sterk; 
wat ek nie geroof het nie, moet 
ek teruggee sonder perk.

6 O God, U ken my dwaasheid, en 
my skuld verberg nie meer.
7 Laat dié wat op U hoop, nie deur 
my beskaamd word nie, Heer, 

HERE van die leërskare; laat 
dié wat U soek, nie deur 
my verneder word nie, o God 
van Israel, mag U keer.

8 Want om U ontwil dra ek smaad; 
skande dek my gesig.
9 Ek is ’n vreemdeling vir broers, 
’n uitlander, 'n klug.

10 Want grote ywer vir u huis 
het my wese verteer, 
en die smaad van dié wat U smaad, 
val op my wese neer.

11 Ek het geween, my siel, gevas, 
maar dit was tot my smaad.
12 My klere is 'n roukleed, en
'n spreekwoord my gelaat.

13 Dié manne wat in die poort sit, 
praat oor my, spraak onrein; 
en ek is ook die smaadlied van 
die drinkers, vol van wyn.

14 Maar my gebed is tot U, HEER, 
in welbehae gepeil; 
o God, in U groot trou, verhoor 
in waarheid van u heil.

15 Trek uit modder, dat ek nie sink; 
verlos uit dié wat haat, 
en uit die dieptes van waters,
van die wat teen my smaad.

16 Laat die waters my nie oorstroom,
diepte my nie insluk,
en laat die put sy mond nie oor 
my toemaak of bedruk.

17 Verhoor my, HEER, want dit is goed,
u goedertierenheid; 
wend U tot my na grootheid van
u barmhartigheid.

18 Verberg u nie vir u dienskneg, 
verhoor my benoudheid.
19 Kom nader na my siel, verlos; 
om vyande te stuit.

20 U ken my smaad en my skande 
selfs my vernedering; 
al my teëstanders, hulle is
voor U, altyd gering.

21 Smaad breek my hart, en ek is siek; 
gewag op medely, 
maar daar was geen; en op troosters, 
maar ek kon niemand kry.

22 Hulle het gal vir my gegee,
my voedsel so bedink, 
en vir my dors het hulle my 
asyn, so suur, laat drink.

23 Laat hulle tafel voor hulle 
’n strik word van verderf, 
en vir dié wat in vrede is, 
’n net om in te sterf.

24 Laat hulle oë verduister word, 
dat hulle nie kan sien, 
en laat hul lendene altyd 
wankel, soos hul verdien.

25 Stort u verontwaardiging uit 
oor hulle telkemaal,
laat die hitte van u too-rn 
hulle sonde inhaal.

26 Laat die blyplek waar hulle woon
in reg verlate wees, 
in hulle tente laat daar geen 
bewoner wees in vlees.

27 Want dié wat U geslaan het, Heer, 
vervolg hulle in smaad, 
en van die pyn van dié wat U 
gewond het, sal hul praat.

28 Voeg ongeregtigheid by hul 
ongeregtigheid by, 
en laat hulle tog nooit in u
geregtigheid kom bly.

29 Laat hulle uitgedelg word uit 
die boek van die lewe 
en nie opgeteken word by 
opregtes se strewe.

30 Maar ek, o Heer, is ellendig 
en in pyn is my kerm; 
laat u heil, o Here my God, 
my waak, my ook beskerm.

31 Ek sal die Naam van onse God 
met ’n lied daagliks prys 
en Hom grootmaak, ook elke wyl
met danksegging bewys.

32 Dit sal die HERE meer behaag 
as ’n os, so gering, 
ook meer as ’n bul met horings 
en kloue Hom gebring.

33 Die ootmoediges sal dit sien
en bly wees in hul gees; 
julle wat God altyddeur soek, 
laat julle harte leef.

34 Want die HEER hoor behoeftiges 
verag nie hul gevang.
35 Laat hemel en aarde Hom prys, 
die see se groot omvang.

36 Want God sal Sion verlos en 
stede van Juda bou; 
en hulle sal nog daarin woon 
en besit in sy trou.

37 En die saad van sy diensknegte 
sal dit beërf as kroon, 
en hulle wat sy Naam liefhet, 
sal heilig daarin woon.