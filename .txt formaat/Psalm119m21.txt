161 Vorste vervolg my, o Here,
sonder oorsaak gerig, 
maar my hart vrees hier binne my 
vir u woord, so gedug.

162 Ek verheug my oor u woord soos 
een wat 'n groot buit vind.
163 Leuens haat en verafsku ek, maar 
u wet lief ek soos kind.

164 Sewe maal elke dag sal ek 
U prys, U lof besing
weens u oordele, regverdig,
genadig ons gebring.

165 Groot vrede het dié wat u wet 
liefhet, vir hul is daar 
166 geen struikelblok. Heer, op u heil
hoop ek, u wet bewaar.

167 My siel hou u getuienis, 
in liefde al my treë.
168 Ek hou u bevele, u wet, 
want voor U is my weë.