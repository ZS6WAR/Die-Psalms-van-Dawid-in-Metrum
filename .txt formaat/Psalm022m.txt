2 My God, my God, waarom het U    
my in die uur verlaat, 
ver van die woord van my gebrul, 
ver van die hulp, my smaad?

3 My God, ek roep bedags, maar U 
antwoord nie angste groot; 
en snags, kan ek nie stilbly nie 
ek kry geen rus in nood. 

4 Tog is U die Heil’ge wat woon
by Israel se loflied!
5 Op U het ons vaders vertrou;
U red hul van verdriet.

6 Tot U geroep en is gered;
op U het hul vertrou
en geen het ooit beskaamd gestaan,
U het hulle behou.

7 Maar ek's ‘n wu-rm en geen man,
‘n smaad onder die mens,
ek word verag deur eie volk,
mense binne my grens.

8 Almal wat my sien, spot met my;
hul steek ook die lip uit,
in afsku skud hulle die hoof
en sê in hul verwyt:

9 Hy vertrou mos op die HERE;
laat Hy hom red, bevry;
laat Hy hom verlos, Hy het mos
behae in hom gekry.

10 Tog is U die een wat my uit
moederskoot getrek het,
wat my ook veilig laat rus het
aan moeder’s bors geset.

11 Op U is ek gewerp altyd, 
van moederskoot my lot; 
vanuit my moeder se liggaam 
is U, HERE, my God.

12 Wees nie ver van my af in nood,
geen hulp is my gebring.
13 Bulle omsingel, sterkes van
Basan het my omring.

14 Hulle sper hul mond oop teen my, 
soos ’n leeu wat verskeur 
en brul in boosheid teen my siel,
hulle wil my verteer.

15 Soos water is ek uitgestort,
my beendere raak los;
my hart soos was; dit het gesmelt,
my ingewande bros.

16 My krag is droog soos ‘n potskerf,
my tong kleef aan my mond;
en U lê my neer in die stof
van dood hier in die grond.

17 Want honde het my omsingel;
‘n bende my omring;
my hande, voete is deurboor,
wil my lewe ombring.

18 Ek kan al my beendere tel;
hul kyk, staar op my neer!
19 Verdeel my klere, werp die lot,
oor my gewaad beleër.

20 Maar U, HEER, my krag wees nie ver;
haas U om my te help.
21 Verlos my siel van vyand's swaard,
uit mag van hond-geweld.

22 Verlos my uit die bek, o Heer,
van die leeu, en sy spoor;
uit die horings van beeste wild
het U my stem verhoor.

23 Ek sal u Naam verkondig, Heer,
aan my broers oorvertel,
in die vergadering sal ek
U prys, u lof vasstel.

24 Jul wat die HERE vrees, prys Hom;
Jakob se nageslag,
vereer en vrees Hom. Al die saad
van Isra-el se mag.

25 Hy het verdrukte nie verag,
sy gesig nie verberg;
maar Hy hoor hul wat Hom aanroep,
wat ween en sy hulp verg.

26 Binne die groot vergadering,
van U sal my lof wees;
my geloftes sal ek betaal 
voor hulle wat Hom vrees.

27 Die verdruktes sal eet, hul sal
vervul wees in strewe; 
hul wat Hom soek sal die HEER prys; 
jul hart ewig lewe.

28 Die aard' se eindes sal onthou,
en tot die HEER bekeer,
die nasies se geslagte sal
Hom dien met heil'ge eer.

29 Want die koninkryk behoort aan 
die HERE wêreldwyd, 
en Hy heers oor al die nasies
vir ewig en altyd.

30 Edeles sal eet en aanbid,
almal wat stof toe gaan,
sal voor Hom kniel, al kan hul nie
hul eie siel laat staan.

31 ‘n Nageslag sal Hom nog dien; 
die HERE het verklaar,
dat die volgende geslag Hom,
sal eer, so wonderbaar.

32 Hulle sal kom en sy gereg 
aan 'n volk nog beroem, 
hul wat nog gebore sal word, 
alles deur Hom gedoen.
