1 Prys die HERE, want Hy is goed, 
sy trou is vir ewig.
2 Laat Israel nou sê: Sy goedheid 
is vir ewig gestig.

3 Laat die huis van Aäron sê: 
Vir ewig is sy trou.
4 Laat wie die HERE vrees, sê: Sy
trou word ewig behou.

5 Vanuit die benoudheid het ek 
die HERE aangeroep; 
die HERE het my verhoor, in 
’n wye plek besoek.

6 Die HERE is altyd vir my; 
ek sal nimmermeer vrees; 
wat kan ’n mens dan aan my doen?
Ek sal hier veilig wees. 

7 Die HERE is altyd vir my 
onder die wat my help; 
daarom sal ek op my haters 
neersien, hul so vergeld.

8 Beter om by die HEER te skuil 
as vertroue op mens.
9 Beter om by die HEER te skuil 
as edeles se grens.

10 Al die nasies wat om my woon
hulle het my omring; 
in die Naam van die HERE het 
ek hulle omgebring.

11 Hulle het my omsingel, ja, 
omsingel, my gestoei; 
in die Naam van die HERE het 
ek hulle uitgeroei.

12 Soos bye het hul my omring; 
geblus soos doringvuur; 
in die Naam van die HERE het 
ek hul na dood gestuur.

13 Jy't my gestoot om te laat val, 
maar my hulp was die HEER.
14 Die HERE is my krag en lof, 
verlossing elke keer.

15 Die stem van juig en verlossing 
is in vromes se tent; 
die regterhand van die HERE 
word kragtig aangewend.

16 Die regterhand van die HERE 
is verhewe in mag; 
die regterhand van die HERE 
doen dade groot in krag.

17 Ek sal nie sterf nie, maar lewe, 
die HEER se werk vertel.
18 Die HERE het my swaar gestraf, 
maar nie tot dood gestel.

19 Maak vir my oop geregtigheid
se poorte om te wys;
ek sal dan daardeur ingaan, en
ek sal die HERE prys.

20 Dit is die poort van die HERE; 
opregtes sal intree.
21 Ek sal U prys, want U het my 
verhoor en heil gegee.

22 Die steen wat die bouers verwerp, 
is ’n hoeksteen verklaar.
23 Dit is van die HERE gekom; 
in ons oë wonderbaar

24 Die dag is deur die HEER gemaak; 
laat ons juig en wees bly.
25 Ag, HEER, verlos tog; ag, HERE, 
laat tog voorspoed gedy.

26 Geseënd is hy wat nader kom 
in die Naam van die HEER; 
ons seën julle uit die huis van 
die HERE wat regeer.

27 Die HERE is God, Hy't vir ons 
die lig gegee, so waar; 
bind feesoffer met toue aan
die horings van altaar.

28 U is my God, ek sal U prys; 
my God, hoog sal ek lig.
29 Prys die HERE, want Hy is goed, 
sy trou is vir ewig.