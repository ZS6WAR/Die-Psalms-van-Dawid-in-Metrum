2 Op God alleen sal my siel wag
in stilte elke wyl; 
van die Here kom verlossing, 
van Hom af kom my heil.

3 Hy alleen is my rots, my heil, 
my vesting as ek vrees, 
ek sal nie grootliks wankel nie,
want Hy sal met my wees.

4 Hoe lank sal jul teen ’n man storm, 
hom tot verwoesting stuur, 
soos ’n kantelende heining, 
’n omgestote muur?

5 Hul wil hom uit sy hoogte stoot; 
hul hart het leuens gesoek;
met die mond seën hulle, maar in 
hul harte sal hul vloek. 

6 My siel sal wag in die stilte 
voor die Here alleen, 
want van Hom is my heil, my hoop
en van geen ander een. 

7 Die Here is alleen my rots 
en my heil elke keer, 
my vesting word in Hom gevind; 
ek sal nie wankel weer.

8 Op God rus my heil en my eer,
in Hom is dit my lot; 
Hy is die rots van al my krag, 
my toevlug is in God.

9 Vertrou, o volk, te alle tyd
stort jul hart voor Hom uit; 
God is ’n toevlug vir ons, want
Hy is ons heil bereid. 

10 Voorwaar, die mens is ’n asem, 
die seuns van mens ’n leuen; 
selfs ligter as 'n asem in
die weegskaal gaan hul heen.

11 Vertrou nie op onderdrukking 
geen yd'le hoop op roof; 
as rykdom toeneem, berus nie
jul hart in ongeloof.

12 Een ding het God tot my gespreek, 
tog het ek twee gehoor: 
Die eerste is dat grote krag 
aan God alleen behoort,

13 en ook dat goedertierenheid
deur die Heer kom tot stand; 
want U vergelde elke mens 
na die werk van sy hand.