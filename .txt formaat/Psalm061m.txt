2 Hoor, o God, my geroep; luister 
na my gebede weer.
3 Van die einde van die aarde 
roep ek tot U, o Heer, 

terwyl my hart hier binne my
verswak, terwyl ek ly; 
neem my tog, Here, na 'n rots 
wat te hoog is vir my.

4 Want U was voortdurend in trou
’n toevlug vir my siel, 
’n sterke toring was u ook
teen vyand wat verniel.

5 Laat my toe om vir ewig in
u tent te woon, te bly; 
in die skaduwee van u vleuels,
laat ek my skuiling kry.

6 Want U hoor my geloftes, Heer,
laat staan my nie verleë.
die erfdeel van hul wat U vrees,
het U ook my gegee. 

7 Voeg lewensduur, o Here, by
die koning, dag na dag; 
laat sy jare geseënd wees soos 
van geslag tot geslag.

8 Laat hom vir ewig voor God sit; 
stel goedertierenheid 
oor hom aan om hom te bewaar 
en daarby ook waarheid. 

9 So sal ek u Naam vir ewig 
besing, U lof herhaal, 
om my geloftes dag ná dag 
aan U, Heer, te betaal.