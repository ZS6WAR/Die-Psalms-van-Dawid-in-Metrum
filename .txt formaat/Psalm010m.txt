1 Waarom, HERE, staan U veraf? 
Waarom is dan U hand
verborge in sulke tye 
van benoudheid gestrand?
 
2 In die hoogmoed van bose word 
die verdrukte vervolg; 
laat hul gevang word in die plan
van hul eie bedrog.

3 Die goddelose roem op die
begeerte van sy hart;
die hebsugtige hy vervloek,
verag die HEER en tart.

4 Die goddelose, met sy neus
in die hoogte, sal sê:
Hy soek nie, want daar is geen God,
sy denke oopgelê.

5 Sy weë in eie oë is vas;
op verdrukkers blaas hy;
u oordeel buite sy bereik,
weg van hom af gesny.

6 Hy sê: Ek sal nie wankel nie;
van geslag tot geslag
ek is die een wat die onheil
sal vermei elke dag.

7 Sy mond is vol van vloek en van
bedrog en verdrukking;
onder sy tong is onheil en
die onreg wat hy bring.

8 Hy sit in hinderlaag by dorp;
verborge wag hy so,
onskuldige wil hy vermoor;
op weerlose sy oë.

9 Hy lê in skuilplek soos 'n leeu
in hinderlaag; hy merk
om die verdrukte vas te gryp;
deur sy net toe te trek.

10 Hy verpletter, hy buk ook neer,
om in boosheid te slag,
die hulpelose, hulle val
deur sy kragtige mag.

11 Hy sê in sy hart: God vergeet,
Hy traak Hom glad oor wie;
Hy verberg ook sy aangesig;
vir ewig sien Hy nie.

12 Staan op, HERE! Mag U oplet,
o God, lig op u hand;
vergeet nie die verdruktes nie,
onthou hul agterstand.

13 Hoe lank en waarom verag die
goddelose die Heer?
Hy sê in sy hart: U sal geen
rekenskap eis, nie weer.

14 U sien die onheil en verdriet, 
om in u hand te gee; 
Aan U gee hulpelose oor; 
U, help die wees se weë.  

15 Breek die a-rm van die bose 
en kwaaddoener, verslind; 
ondersoek sy goddeloosheid
totdat U niks sal vind.

16 Die HERE is Koning alleen
vir ewig en altyd; 
die nasies hulle is verdelg 
uit sy land uit verwyd'. 

17 HERE, U het die begeerte 
van verdruktes gehoor; 
U sal ook hulle hart versterk, 
u luister met die oor,

18 om reg oor wees en verdrukte,
o Here, uit te spreek,
dat mens van stof nie vrees sal wek
om weer geweld te pleeg.

