1 Dié wat op die HERE vertrou, 
soos berg Sion is hul, 
wat nie wankel nie, maar so bly 
vir ewig vas en stil.

2 Jerusalem—die berge is 
rondom haar so gestig; 
so is die HERE om sy volk, 
van nou af en ewig.

3 Want die septer van boosheid sal 
op geen erfdeel hom wreek
van die opregtes dat hul nie
hul hand na onreg steek.

4 Doen goed, o HERE, onse God 
aan die goeies getrou
en aan dié wat opreg is en 
hul hart ook so behou.

5 Maar dié wat wyk op krom paaie, 
laat die HERE hul stel
saam met die werkers van onreg. 
Vrede oor Isra-el.







