57 Die HERE, onse God en Heer,
Hy is my deel getrou; 
en so het ek gesê dat ek
u woorde sal behou.

58 Ek het u aangesig gesoek, 
Heer, met my hele hart; 
wees my genadig na u woord,
om so ook te volhard.

59 Ek het, Here, my lewensweg,
my weë nagespeur
my voete teruggebring na u
getuienisse weer.

60 Ek het my gehaas, geywer,
ek het geensins getraag 
om u gebooie te hou nie,
dit het my so behaag.

61 Toue van bose het omring; 
u wet wyk my nie weg.
62 Snags staan ek op om U te prys 
weens u oordele reg.

63 Ek's 'n vriend van hul wat U vrees,
wie u bevele hou.
64 Leer my u wet, HEER, die aarde
dit is vol van u trou.