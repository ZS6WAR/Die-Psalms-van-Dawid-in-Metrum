2 Ek het U innig lief, HERE, 
3 my sterkte. Ja, die HEER,
Hy is my rots, en my vesting
my redder ewig meer;

my God, my rots by wie ek skuil;
my skild in groot onweer
en die horing ook van my heil,
my rotsvesting aldeur.

4 Ek roep die HERE aan omdat
Hy lofwaardig gedy,
en Hy sal my ewig verlos,
van vyande bestry.

5 Toue van die dood het omring,
en onheil stroom gebrom.
6 Toue van hel het omsingel;
doodstrik my teëgekom.

7 In benoudheid het ek die HEER 
geroep, tot God geskree; 
uit sy tempel het Hy gehoor, 
sy oor het ag gegee.

8 Toe het die aard' geskud, gebeef,
die fondament se as,
die berge sidder, het geskud,
omdat Hy toornig was.

9 Rook uit sy neus het opgegaan,
ook ‘n vuur uit sy mond,
dit het verteer; kole gebrand
uit Hom, om hul te wond.

10 Hy buig die hemel en daal neer,
duisternis onder voet.
11 Op gerub Hy gery, gevlieg;
gesweef op wind se gloed.

12 Hy het duisternis sy skuilplek
gemaak, sy tent by Hom:
duister water, digte wolke,
het ook om Hom gedrom.

13 Uit die helderheid van die glans 
voor Hom het wolke ook
verbygetrek, en hael gekom
kole van vuur wat rook. 

14 Die HEER het in die hemele 
gedonder teen sy prooi, 
die Allerhoog’ sy stem laat hoor,
hael en kole wat gloei. 

15 Hy het sy pyle uitgeskiet 
en hul verstrooi; sowaar, 
sy blitse in die menigte, 
het Hy hul mee verwar. 

16 Die waters was sigbaar gemaak, 
die wêreld-fondament 
lê bloot deur u bestraffing, HEER,
deur u asem gewend. 

17 Hy het uit die hoogte gestuur 
tot my hier neergestrek, 
Hy het my geneem, Hy het my 
uit groot waters getrek. 

18 Hy’t my verlos van die wat haat,
van my sterke vyand 
en van my haters, omdat hul
te sterk was vir my hand. 

19 Hul het my teëgekom in die 
dag van my onheil groot, 
maar die HERE, Hy was my steun
in die dag van my nood. 

20 Hy het my uitgelei en in
’n wye plek laat bly; 
Hy het my so verlos, want Hy 
het 'n behae in my.

21 Die HERE, Hy het my vergoed 
na my geregtigheid; 
Hy’t my beloon na die reinheid 
van my handearbeid. 

22 Want ek’t die HEER se weë gehou, 
nie boos van God gewyk. 
23 Want sy gebooie was voor my, 
van wet nie weg gekyk. 

24 En my hart was opreg voor Hom, 
ek was in veiligheid,
omdat ek my bewaar het vir
my ongeregtigheid. 

25 Daarom het die HEER my vergoed
na my geregtigheid, 
na die reinheid van my hande, 
voor sy oë in waarheid. 

26 Met die vrome handel U vroom
met opregtes, opreg.
27 Met die reine handel U rein; 
maar valses sal U veg. 

28 Want U verlos die volk verdruk, 
maar oë wat hoog is val. 
29 Want U laat my lamp skyn; HERE 
my God, in donker dal. 

30 Want deur U sto-rm ek deur 'n
skare teen my gestuur, 
deur die almagtige, my God 
spring ek ook oor ’n muur.

31 Hierdie God—sy weg is volmaak; 
die woord deur HEER gepeil,
is gelouter; Hy is ‘n skild 
vir al wat by Hom skuil. 

32 Want wie is God buiten die HEER, 
‘n rots behalwe God? 
33 Die God wat my met krag omgord 
volkome is my lot.

34 My voete soos die hertebok 
maak Hy, ek staan omhoog,
35 Hy leer my hande om te veg, 
my a-rms span ‘n boog. 

36 Die skild van u heil my gegee, 
u regterhand behou, 
en u neerbuigende goedheid 
my groot gemaak in trou.

37 U het my voetstap wyd gemaak, 
onder my hou dit stand, 
en my enkels het nimmermeer 
gewankel in u hand. 

38 Ek het my vyande gevolg 
en hulle ingehaal, 
ek het nie omgedraai voor hul 
verteer was heeltemal. 

39 Ek het verwoes, hul kon nie staan; 
geval onder my voet. 
40 U’t my omgord met krag in stryd; 
my vyand buk, hul boet. 

41 En U het my aartsvyande  
vir my die rug laat draai; 
my haters het ek uitgeroei,
hul uit die land gemaai.

42 Hul het geskree, maar daar was geen 
verlosser om te hoor; 
tot die HERE het hul geroep, 
maar Hy het nie verhoor.

43 Toe het ek hul vergruis soos stof 
wat waai nes voor die wind; 
ek het hulle ook uitgegooi 
soos grond in straat gevind.

44 U’t my verlos uit volk getwis; 
van nasies hoof geraak; 
‘n volk wat ek nie geken het, 
my onderdaan gemaak.

45 Die vreemdeling kom kniel en kruip, 
deur opdrag in hul oor.
46 Die vreemdeling kwyn weg en kom, 
bewend het hul gehoor.

47 Die HERE leef! geseënd my rots, 
God van my heil, verhef! 
48 U bring die wraak, en volke kniel; 
voor my, deur u getref.

49 U verlos my van vyande;  
bo teëstanders verhef; 
U bevry my ook van die man 
wat met geweld wil tref.

50 Daarom sal ek U loof, HERE, 
lof onder nasies bring, 
en tot eer van u Naam wil ek 
ewig psalmsing. 

51 U wat die koning die heil gee, 
gesalfde trou bewys, 
aan Dawid en sy nageslag 
tot aller ewigheid. 
