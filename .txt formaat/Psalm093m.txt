1 Die HERE heers; Hy is beklee 
met majesteit, gesag; 
die HERE is beklee, Hy het 
Homself omgord met krag; 

ook is die wêreld bevestig, 
dit wankel nie in tyd.
2 U troon is bevestig van ouds; 
U is van ewigheid.

3 Riviere het hul stem verhef, 
HERE, verhef hul stem; 
die riviere verhef hul stem,
hul bruis, word nie getem.

4 Bo die stemme van waters groot, 
bo branders van die see, 
is die HERE in sy almag 
in die hoogte geleë.

5 Here, U getuienisse 
dit is hoogs betroubaar; 
heiligheid pas by u huis, HEER, 
vir die lengte van dae.