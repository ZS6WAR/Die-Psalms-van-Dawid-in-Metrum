1 Ek sal U prys met heel my hart; 
voor gode sal ek sing.
2 Ek sal my buig na u tempel,
om U ere te bring

en u Naam prys om u trou en  
om u waarheid te eer, 
want U het u woord groot gemaak 
bo al u Naam, o Heer.

3 In die dag dat ek geroep het, 
het U my ook verhoor; 
U het my krag hier in my siel 
versterk, in my gestoor.

4 Al die konings van die aarde 
sal U prys, HERE, want 
hul het die woorde van u mond 
gehoor aan elke kant.

5 En hulle sal sing van die weÃ« 
van die HERE, ons Heer
want groot is die Here ons God,
en groot is ook sy eer.

6 Want die HERE is hoog, maar Hy 
sien die geringe aan; 
Hy ken die hoogmoedige wat
in die verte bestaan.

7 Al wandel ek in angs, U maak
my lewend; teen die wraak
van my vyand steek U die hand, 
u regterhand bewaak.

8 Die HERE sal vir my volbring; 
HEER, ewig is u trou;
laat die werke van u hande 
nie los nie, maar behou.