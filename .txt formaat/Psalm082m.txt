1 God staan in gode-samekoms; 
Hy rig binne hul grens. 
2 Hoe lank sal jul die oordeel buig 
vir goddelose mens? 

3 Oordeel die swakke en die wees; 
verskaf aan swakkes reg.
4 Verlos behoeftige; red hul 
uit bose se geveg.

5 Hulle weet en verstaan dit nie; 
in duisternis verkeer; 
die aardse fondamente, hul
wankel om hulle weer.

6 Ek het gesê: Jul is gode, 
seuns van die Allerhoog.
7 Nogtans sal jul sterf soos mense 
soos een van vorste hoog.

8 Staan op, o Here, onse God, 
oordeel die aarde wyd, 
want U sal al die nasies nog 
beërwe vir altyd.