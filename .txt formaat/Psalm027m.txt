Die HERE is my lig en heil; 
vir wie sal ek dan vrees? 
Die HERE my lewens-toevlug:  
vir wie sal ek bang wees? 

2 As kwaaddoeners my nader kom 
om my hier te verslind,
my verdrukkers en vyande, 
hul val en struikel blind. 

3 Al word ek deur 'n leër beleër, 
my hart sal hul nie vrees; 
al breek ‘n oorlog teen my uit, 
nogtans vertrou my gees. 

4 Een ding het ek van U gesoek, 
HERE, sal ek begeer, 
dat ek my lewensdae mag woon 
in die huis van die HEER, 

om die lieflikheid van my heil
die HERE te aanskou 
en om my Trou te ondersoek 
in sy tempel behou. 

5 Want Hy verberg my in skuiling 
die dag wat onheil bots; 
verberg my in sy skuilings-tent; 
verhef my op ‘n rots. 

6 En nou, in die huidige uur,
verhef U my omhoog
my hoof bo vyande rondom,
wat my hou in hul oog;

en ek sal in sy tent offer 
saam met 'n groot gejuig; 
ja, ek sal sing, psalmsing 
tot die HERE my buig. 

7 o HERE, gee ag op my stem
na U Heer, roep ek luid; 
en wees genadig, verhoor my 
en gee ag op my pleit. 

8 Aan U het my hart so gespreek: 
Soek na My aangesig! 
Ek soek u aangesig, o HEER, 
my hart op U gerig.

9 Verberg nie weer u aangesig, 
verstoot u kneg nie meer, 
in die too-rn van U gereg; 
U was my hulp, my Heer.

Verstoot, verlaat my nie, my Heil,
o God, wat by my staan. 
10 Al verlaat vader en moeder, 
die HERE neem my aan. 

11 Leer my, o HERE, tog u weg 
en lei my om te roer 
op ‘n gelyke pad, vanweë 
my vyande wat loer. 

12 Moet my nie aan die begeerte
van verdrukkers oorgee, 
want vals getuies blaas teen my, 
geweld met elke tree. 

13 o, As ek nie geglo het dat 
die goedheid van die HEER
gesien sou word hier in die land,
van lewendes nie weer- 

14 Wag op die HERE; Wees net sterk 
laat moed in jou hart wees; 
wag op die HERE, onse God,
ja, wag in heil’ge vrees! 