2 Groot is die HERE en ook hoogs 
lofwaardig in die stad,
die stad van onse Here God,
die heil'ge berg se pad.

3 Skoon deur sy hoogheid, die vreugde
van die aarde se skat
is berg Sion, aan noordekant,
die groot Koning se stad.

4 God is in haar paleise; Hy
is 'n vesting rondom.
5 Want kyk, konings het vergader, 
hul het daar saam gekom.

6 Hul het dit gesien, en so was 
hulle verstom, ontwrig; 
verskrik was hulle deur die sig, 
het haastig weggevlug.

7 Bewing het oor hulle gekom,
in vrees het hul berou,
groot pyn het hulle daar oorval
soos 'n barende vrou.

8 Met ’n oostewind verbreek U
Tarsis se skepe-krag.
9 Gehoor en sien in die stad van
die HEER van die leërmag,

in die stad van onse God wat
ewig bevestig word.
10 In u tempel, Heer, dink ons aan
u goedheid uitgestort.

11 Soos u Naam, o God, so is ook
u lof tot aard' se eind;
u regterhand, o HEER, dit is
vol van geregtigheid.

12 Laat die berg Sion vrolik wees,
weens u oordeel gebring,
laat die dogters van Juda juig,
u oordele besing.

13 Loop om Sion, gaan rondom haar, 
en tel haar torings gou,
14 let op haar vestings, wandel deur
haar paleise gebou,

dat jul dit aan jul kroos vertel,
15 dat God onse God is,
vir ewig en altyd; Hy sal
ons lei tot doderus. 