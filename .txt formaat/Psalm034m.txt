2 Ek sal die HERE altyd prys;
sy lof altyd in mond.
3 My siel sal roem in die HERE;
Ned'riges, hul juig rond.

4 Verheerlik die HEER saam met my,
laat ons sy Naam verhef.
5 Die HEER gesoek, Hy verhoor my,
Hy red as vrees my tref.

6 Hul kyk na Hom en word verlig,
hul aangesig nie skaam.
7 Die verdrukte roep, die HERE
verlos hom in sy Naam.

8 Die Engel van die HERE trek
‘n laer om die in nood,
wat Hom aanbid in heil'ge vrees,
bevry hul van die dood.

9 Smaak en sien die HERE is goed;
geseënd wie skuil by God.
10 Vrees die HEER, jul sy heiliges,
wie Hom vrees kom niks kort.

11 Die jong leeus ly gebrek, honger;
maar die wat die HEER soek,
het geen gebrek aan enigiets,
oorvloed in elke hoek.

12 Kom, kinders, kom nader na my,
en luister na my weer;
ek wil julle dit verkondig,
die vrees van die HEER leer.

13 Wie is die man wat lewe lus,
dae lief om goed te sien?
14 Bewaar jou tong vir kwaad, laat jou 
lippe bedrog nie dien.

15 Wyk van die kwaad, doen wat goed is;
soek vrede, jaag dit na.
16 Die HEER se oë sien opregtes,
sy oor na wie hulp vra.

17 Die aangesig van die HERE
is teen kwaadaardiges,
om hulle gedagtenis van
die aarde uit te wis.

18 Hulle roep, en die HERE hoor,
en Hy red hulle uit,
Hy verlos die regverdiges
uit al hul benoudheid.

19 Die HERE is naby die wat
gebroke is van hart,
en Hy verlos wie verbrysel
van gees is in hul smart.

20 Die regverdige se onheil
is menigte in som,
maar uit dit almal, in sy trou,
kom red die HERE hom.

21 Hy bewaar al sy beendere;
geen word met breek besoek.
22 Die bose sterf deur onheil, wie
opregtes haat, moet boet.

23 Die HERE verlos die siel van
sy diensknegte, hul leef,
en almal wat by Hom kom skuil,
boet nooit, hul word vergeef. 