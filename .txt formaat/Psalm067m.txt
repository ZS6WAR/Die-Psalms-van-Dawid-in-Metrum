2 Mag God ons tog genadig wees, 
mag die Here ons seën; 
mag Hy sy aangesig se skyn,
ewig aan ons verleen.

3 Sodat u weg op die aarde 
oral bekend mag staan, 
u heil onder alle nasies,
uit denke nie sal gaan.

4 Laat die volke U prys, o God; 
laat alle volke prys.
5 Laat die nasies bly wees in U
en juigend eer bewys, 

want U oordeel volke opreg
lei nasies aarde om.
6 Laat die volke U prys, o God; 
laat volke biddend kom.

7 Die aarde het opbrengs gegee; 
God, seën, sal ons seën wees.
8 God sal ons seën, die eindes van 
die aarde sal Hom vrees.