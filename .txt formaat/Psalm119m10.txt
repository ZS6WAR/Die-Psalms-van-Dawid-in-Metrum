73 U hande, Heer, het my gemaak 
deur U is ek geweef;
gee my insig, dat ek kan leer, 
aan u gebooie kleef.

74 Dié wat U vrees, hul sal my sien 
en bly wees aldag voort, 
want al my hoop dit is alleen
op u heilige woord.

75 Ek weet, HEER, dat u oordele 
regverdig is en goed 
en dat U my in grote trou 
verdruk het, so beboet.

76 Laat tog u goedertierenheid 
my troos wees elke dag,
volgens u woord aan u dienskneg
kan ons u heil verwag.

77 Laat u barmhartighede 
oor my kom, tot my dring, 
dat ek kan lewe, want u wet 
is my verlustiging.

78 Laat die hoogmoediges van hart
in die skaamte wegsink, 
want hul verdruk valslik; ek sal 
u bevele oordink.

79 Laat dié wat U vrees, tog na my 
terugkeer, deur U bestem,
en ook hulle, Here, wat u 
getuienisse ken.

80 Laat my hart tog opreg wees in 
u insettinge trou, 
sodat ek nie beskaamd sal word,
maar hul in hart behou.