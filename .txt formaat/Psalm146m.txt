1 Halleluja. Prys die HERE, 
o my siel, prys die Heer.
2 Die HERE sal ek ewig prys; 
tot God sing ek die eer.

3 Vertrou nie op vorste, of mens 
in wie geen heil bestaan.
4 Sy gees keer terug na die aarde; 
ook sy denke vergaan.

5 Geseënd is hy wie sy hulp in
die God van Jakob kry, 
wie se hoop is op die HERE, 
sy God, wat hom bevry,

6 wat hemel en die aarde ook
gemaak het, so verklaar,
die see en als wat daarin is; 
wat trou ewig bewaar,

7 wat reg doen aan die verdruktes, 
wat brood aan hong'res gee. 
Die HERE maak gevangenes 
ook los in hulle weë.

8 Die HERE open blinde oë; 
GOD rig hul neergebuk; 
die HERE het regverdiges
ook lief, is hul geluk.

9 Die HERE bewaar vreemdeling; 
die wees ondersteun Hy, 
ook weduwee, maar die weg van 
die bose laat Hy gly.

10 Die HERE sal as koning heers 
vir ewig, ja, jou Heer, 
o Sion, geslag tot geslag. 
Halleluja ter eer.