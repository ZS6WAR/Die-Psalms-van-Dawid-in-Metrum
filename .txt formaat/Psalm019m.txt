2 Die hem’le vertel van God’s eer,
die uitspansel se rant
verkondig aan ons ewig meer
die werke van sy hand. 

3 Dag aan dag word dit uitgespreek 
sy lof, sy grote eer, 
en nag aan nag verkondig dit 
die kennis van die Heer.

4 Geen klank is daar, geen woorde nie;
hul stem word nie gehoor. 
5 Hul meetsnoer oor die aarde uit, 
hul woord die wêreld oor. 

Vir son is daar ‘n tent gestel; 
6 soos bruidegom opreg
wat uit sy kamer kom en loop; 
soos ‘n held op sy weg. 

7 Sy opgang van die hemel eind,
sy baan is ewig om,
en niks is ooit verborge vir
die hitte van die son.

8 Die wet van die HEER is volmaak,
die siel verkwik bewys;
betroubaar is die HEER se woord,
maak eenvoudiges wys.

9 Die bevele van die HERE
is reg: maak harte bly;
die HERE se gebod suiwer:
die oë verlig daarby.

10 Die vrees van die HERE is rein:
bestaan in ewigheid;
die oordeel van die HEER opreg,
tesaam regverdigheid.

11 Hul is begeerliker as goud,
ja, fyn goud in oorvloed;  
en beter as 'n heuningkoek,
meer as heuning se soet.

12 En u dienaar word ook daardeur
gewaarsku om te leef;
in die onderhouding daarvan
groot loon wie daarna streef.

13 Wie verstaan sy eie foute? 
Reinig my onkunde.
14 Bewaar u dienaar, keer my van 
vermetele sonde;

laat dit nie oor my heers nie; dan 
sal ek vir ewig wees
opreg en onskuldig van groot 
oortreding in my gees.

15 Laat die woorde van my mond en
wat my hart ook bely 
voor u behaag word, HEER my rots,
en verlosser van my.
