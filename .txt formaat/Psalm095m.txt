1 Kom, laat ons almal jubel tot 
die HERE elke wyl, 
laat ons juig tot die Heer ons God,
tot die rots van ons heil.

2 Laat ons kom voor sy aangesig,
met lof verskyn voor Hom, 
met psalms, met lofgesang 
laat ons met jubel kom.

3 Want onse HERE, ja Hy is 
’n grote God en Heer,
’n groot Koning wat ook bo-oor 
al die gode regeer,

4 in wie se hand die dieptes van 
die aarde ewig rus; 
en die hoogtes van die berge 
is syne, so beslis.

5 Aan Hom behoort die see, want Hy 
het dit gebring tot stand,
die droë grond is gevorm deur
die werke van sy hand.

6 Kom, alle mense, laat ons buig 
en neerbuk, Hom ter eer, 
kom laat ons kniel voor die HERE,
ons Maker, onse Heer.

7 Want Hy is onse God, en ons 
is die volk van sy wei, 
die skape van sy hand. Vandag, 
as jul sy stem hoor lei,

8 gee ag en verhard julle hart 
nie soos by Meriba, 
soos in die dag van Massa in 
die woestyn se gekla,

9 waar jul vaders My versoek het, 
getoets, my werk beskou.
10 Ek was vertoorn, veertig jaar, 
vir hul gesê in rou: 

Hul is ’n volk wat dwaal in hart, 
hul ken ook nie my weë.
11 Daarom sê Ek in my too-rn: 
Hul sal geen rus betree.