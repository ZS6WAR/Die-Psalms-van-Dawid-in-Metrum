2 Aan U die lof, God van Sion, 
geloftes kom U toe.
3 U wat gebed verhoor, tot U 
sal alle vlees aanroep.

4 Woorde van ongeregtigheid 
is te sterk vir my gees; 
ons menigte oortredinge, 
bedek U, u genees.

5 Geseënd is hy wat U kies en 
wie tot U mag nader, 
dat hy mag woon in die voorhof
van die Heer ons Vader; 

ons sal waarlik versadig word 
met goedheid van u huis, 
vanuit u heilige tempel
word u goedheid bewys.

6 Met dinge te gedug vir ons
in groot geregtigheid,
sal U ons mee verhoor, o God 
van heil, U is bereid. 

U is die vertroue van al 
die eindes van die land,
die aarde en die verste see
vertrou U sterke hand;

7 Hy wat die berge vestig deur 
sy krag, omgord met mag;
8 wat die see stil, golf en volke,
bedaar deur sy gesag. 

9 En dié wat aan die eindes woon, 
vrees alles wat getuig; 
want die uitgang van die môre 
en die aand laat U juig.

10 U besoek die aarde met reën; 
U maak dit ryklik groei; 
God se rivier is vol water; 
koring groei, plante bloei.

11 U versadig haar vore, en 
maak haar kluite gelyk; 
met reënbuie maak U haar sag; 
U seën haar planteryk.

12 U kroon die jaar met u goedheid, 
u spore drup van vet.
13 Die woestyn se weivelde drup, 
die heuwels juig nie net.

14 Die weivelde beklee hulself 
met kleinvee, en dale 
is bedek met koring; hul juig, 
hul sing God's loftale.