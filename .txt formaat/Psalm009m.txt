2 HEER, u loof ek met al my hart; 
u dade eerbied bring. 
3 In U, Allerhoogste, juig ek; 
ek sal u Naam besing. 

4 Want vyande wyk, hul struikel, 
sterf voor u aangesig. 
5 U het my reg en saak behou; 
van regterstroon gestig. 

6 U het die nasies ook bestraf, 
die bose kom tot spyt; 
hul naam het U ook uitgewis 
vir ewig en altyd. 

7 Die vyand is deur U verdelg,
puinhope ewig aan; 
en stede deur U uitgeroei, 
hul dagtenis vergaan. 

8 Maar die HERE sit vir ewig; 
sy oordeelstroon berei. 
9 Hy oordeel die aard’ in gereg, 
volke sal regspraak kry. 

10 En die HERE is ‘n toevlug 
vir die verdruk in stryd, 
'n toevlug is Hy vir hul in 
tye van benoudheid. 

11 En die wat u Naam ken, sal op
U vertrou, want U, HEER, 
het nie die wat U soek, verlaat, 
U sal ook nimmermeer.

12 Besing lof aan die HERE God,
Hom wat in Sion woon; 
verkondig onder die volke 
sy dade hoog gekroon. 

13 Want Hy alleen wat bloed vergeld, 
het aan hulle gedink; 
Hy het die roep van verdruktes 
nie vergeet, dit weerklink.

14 Wees my genadig, HERE, en
sien my verdrukkings-nood 
van hul wat haat, U rig my op 
uit poorte van die dood, 

15 dat ek al u lof kan vertel 
in poorte elke wyl, 
die van die dogter van Sion; 
ek jubel in u heil. 

16 Die nasies het weggesink in 
die kuil deur hul gemaak; 
hul voet is gevang in die net 
versteek deur hulle wraak. 

17 Die HERE is bekend deur die 
oordeel gebring tot stand; 
die goddelose is verstrik
in werk van eie hand. 

18 Die goddelose sal terugkeer,
val na die doderyk, 
al die nasies, hul het gedwaal 
wat God vergeet in tyd. 

19 Want die behoeftige sal nie 
ewig vergete staan;
die hoop van die verdruktes sal
vir ewig nie vergaan. 

20 Staan op, HERE, laat mens nie heers;
U oordeel oor hul wees.
21 Laat nasies weet hul is maar stof,
HERE, bring hul tot vrees.
