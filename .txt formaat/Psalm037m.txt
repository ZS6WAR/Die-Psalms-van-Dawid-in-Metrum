Vererg jou nie oor kwaaddoeners; 
moet nie jaloers gedy,
werkers van ongeregtigheid,
hul mag jy nie beny.

2 Want soos gras gou afgesny word,
sal hul die lot ook kry
en soos die groen kruie sal hul 
verweer en ewig ly. 

3 Vertrou op die HERE, en doen 
wat goed is, wees bereid; 
woon in die land en voed jou op
getrouheid as beleid. 

4 Verlustig jou in die HERE, 
dan gee Hy hartsbegeer. 
5 Wei jou weg aan die HERE toe,
vertrou, Hy gee ons meer. 

6 En Hy sal jou geregtigheid 
laat uitkom soos die lig, 
en jou reg sal Hy laat geskied
soos die middag gerig. 

7 Wees stil voor die HEER, wag op Hom; 
vererg jou nie oor man 
wat voorspoedig is in sy weg, 
wat listig is in plan. 

8 Laat staan die too-rn en verlaat 
die grimmigheid van hart; 
vererg jou nie om kwaad te doen, 
dit sal jou bring tot smart.

9 Want die kwaaddoeners, hulle sal 
verwoes word waar hul sit; 
maar die wat op die HERE wag, 
sal die land nog besit. 

10 Nog ‘n klein tyd en die bose 
sal daar nie meer bestaan; 
ja, jy sal opkyk na sy plek, 
maar hy sal daar nie staan. 

11 Maar die ootmoediges, hul sal 
die land, aarde besit 
en sal hulself nog verlustig 
in groot vrede gebid. 

12 Die goddelose smee planne
teen hul opreg, hul brom, 
13 met tand-gekners. Maar die Heer lag 
want Hy sien sy dag kom. 

14 Die goddelose het die swaard
getrek, hul boog gespan 
om hul verdruk en behoeftig, 
die opregtes te ban. 

15 Maar hulle swaard, ontbloot, sal nog 
hul eie hart deurboor,
en hulle boë so gespan 
verbreek word, dit verloor. 

16 ‘n Klein bietjie is beter vir 
die regverdige man
as die rykdom in oorvloed van
‘n goddelose span.

17 Want die a-rms van die bose 
sal verbreek word en meer, 
maar die regverdiges, hul word
ondersteun deur die HEER. 

18 Die HERE ken die dae van die 
opregtes toegewy, 
en hulle erfdeel sal in Hom, 
tot in ewigheid bly. 

19 Hul sal nie beskaamd staan in tyd 
wat onheil op hul stort,
en in die dae van hongersnood 
sal hul versadig word. 

20 Maar die goddelose sal sterf, 
vyande van die HEER, 
soos prag van weivelde; verdwyn 
soos rook, sal hul verweer. 

21 Die bose leen maar hy betaal 
nie terug nie, hy besteel,
maar die regverdige van hart,
genadig sal hy deel.

22 Want die wat deur Hom geseën is, 
sal die land beërwe; 
maar die wat deur Hom vervloek is, 
sal vir ewig sterwe. 

23 Deur die HERE word die gange 
van ‘n man bevestig, 
en Hy het ‘n welbehae in 
sy weg, deur hom gerig.

24 As hy mag struikel in die weg, 
word hy nie neergewerp,
want die HERE, Hy ondersteun, 
sy hand sal nie verwerp. 

25 Ek was jonk, het ook oud geword, 
maar nooit het ek gewaar
opreg verlate, of sy kroos, 
wat brood soek, wat kry swaar. 

26 Hy's genadig, en hy leen uit, 
sy nageslag gekroon. 
27 Hy wyk van kwaad, en doen gereg, 
so sal hy ewig woon. 

28 Want die HERE het die reg lief 
sal vromes nooit verlaat; 
hul word bewaar, maar die kroos van 
die bose word gesmaad. 

29 Opregtes sal die land beërf 
vir altyd daarin woon. 
30 Die regverdige spreek wysheid, 
sy tong met reg gekroon. 

31 Die wet van God is in sy hart; 
geen wankel in sy spoor. 
32 Die bose loer op die opreg 
en soek om hom te moor. 

33 Die HERE sal hom nie oorlaat
in die hand van vyand,
en veroordeel hom nie as hy
gerig word in weerstand. 

34 Wag op die HERE, hou sy weg, 
en Hy sal jou verhef 
om land te neem; jy sal nog sien
die bose swaar getref.

35 Ek het die bose aangesien, 
die mag wat deur hom stroom, 
wat in sy trots hom uitsprei soos
‘n groen inheemse boom. 

36 Maar hy't verbygegaan, en kyk, 
hy was toe daar nie meer; 
ek het hom gesoek, maar hy was 
nie daar, hy het verweer.

37 Let op die vrome en aanskou 
hul opreg in bede, 
want daar is ’n toekoms vir hom, 
vir die man van vrede.

38 Maar die oortreders, hulle sal 
nog saam vernietig word; 
die goddelose se toekoms
sal in verderwing stort.

39 Maar die heil van regverdiges
kom alleen van die HEER;
Hy is hul krag in benoudheid
die tyd, en elke keer.

40 En die HERE help hulle en 
laat hulle ook ontkom; 
Hy verlos van goddelose, 
want hulle skuil by Hom.
 
