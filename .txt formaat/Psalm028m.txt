Tot U, HERE, roep ek; my rots, 
draai nie doof van my weg, 
dat as U swyg, ek word soos die
wat in die graf verderf. 

2 Hoor die stem van my smeking as 
ek met my hulp-roep kom, 
as ek my hande ophef na 
u Allerheiligdom. 

3 Sleep my nie saam met bose weg 
of werkers van onreg,
wat vrede spreek met hul naaste, 
maar kwaad in hart verberg. 
 
4 Gee aan hul na hul dade en
na die kwaad van hul weg; 
gee hul na die werk van hul hand; 
vergeld hul dade reg. 

5 Want hulle wil nie ag gee op 
die dade van die HEER 
of op die werk van sy hande; 
Hy breek hul, bou nie weer. 

6 Geseënd is die HERE, want Hy 
het my bede verhoor,
Hy het die stem van my smeking 
genadig aangehoor. 

7 Die HERE is my sterkte en 
my skild teen die geweld; 
op Hom het my hart ook vertrou, 
deur Hom is ek gehelp; 

daarom juig my hart, en met lied 
8 sal ek Hom loof. Die HEER,
’n krag vir volk, ’n heil-vesting 
vir gesalfd' ewig meer.

9 Verlos u volk en mag U seën 
u erfdeel, wees bereid; 
en wees vir hulle ‘n herder, 
dra hul vir ewigheid.
