1 Halleluja. Prys GOD se Naam; 
prys, knegte van die HEER,
2 wie staan in die huis van die HEER, 
in sy voorhof se deur.

3 Prys die HERE, want die HERE 
is goed, kom prys Hom nou; 
sing psalms tot sy Naam, want 
dit is lieflik en trou.

4 Want die HEER het Jakob verkies, 
vir Hom, in sy geheel,
Israel het Hy as eiendom,
geneem as sy erfdeel.

5 Want ek weet met sekerheid dat
die HERE, Hy is groot
en dat ons Here bo al die 
gode is, hul is dood.

6 Alles wat die HERE behaag, 
in hemele doen Hy
ook op die aarde, in die see 
in dieptes wat daar bly.

7 Hy laat ook dampe opstyg van 
die einde van die aard'; 
Hy maak blitse, die reën; en bring 
wind uit sy skat-voorraad.

8 Hy't Egipte se eersgeboor'
geslaan, van mens tot dier.
9 Teen Farao, knegte, Egipte,
sy groot wonders gestuur.

10 Hy't nasies verslaan, konings dood:
11 Sihon, die koning van 
die Amoriete, Kanaän ook,
Og, koning van Basan,

12 en Hy het hulle land gegee
as erfdeel ewig meer, 
’n grote erfdeel aan Israel, 
die volk van onse Heer.

13 HERE, u Naam is vir ewig; 
HERE, ons God en krag,
u heilige gedenknaam is 
van geslag tot geslag.

14 Want die HERE, ons God en Heer, 
sal nog sy volk oordeel 
en Hy sal Hom berou oor sy 
diensknegte in geheel.

15 Die afgode van die nasies, 
nietig in elke land,
dit is maar silwer en ook goud, 
die werk van mensehand.

16 Hulle het monde, maar spreek nie; 
hul oë, dit kyk nie rond.
17 Hulle het ore, maar hoor nie; 
geen asem in hul mond.

18 Dié wat hulle maak, word soos hul; 
ook die wat hul vertrou.
19 Huis van Israel, prys die HERE; 
ook van Aäron, gou;

20 huis van Levi, kom almal saam, 
prys die HEER van ons lot; 
julle wat die HERE ook vrees, 
prys die HERE ons God.

21 Geseënd is die HERE vanuit 
Sion, verhef jul stem,
Hy wat in Jerusalem woon. 
Halleluja, Amen.