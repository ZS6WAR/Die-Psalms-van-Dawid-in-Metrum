129 U gebooie is wonderlik; 
my siel sal hul behou.
130 U woord gee lig; en insig aan
eenvoudiges getrou.

131 Ek het my mond groot oopgemaak 
ek het grootliks gesmag, 
want ek verlang, Here, na u 
gebooie in hul prag.

132 Wend U tot my en wees ook my 
genadig, mag u let, 
soos u gebruik is teenoor dié 
wat u Naam so liefhet.

133 Maak my voetstappe vas in u 
woorde, dis my behae
en laat geen ongeregtigheid 
oor my heers, al my dae.

134 Verlos uit verdrukking van mens, 
dat ek u wet kan hou.
135 Laat u gesig skyn oor u kneg 
leer my u wet getrou.

136 My oë loop af in 'n geween
met waterstrome heen, 
omdat hulle u wet nie hou,
hul ag nie, nee, nie een.