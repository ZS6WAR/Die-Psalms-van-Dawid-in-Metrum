1 Dink aan Dawid se moeite, HEER,
2 aan die HERE gesweer, 
hy't ’n gelofte gedoen aan 
Jakob se Mag en Eer:

3 Ek sal my huis nie binnegaan, 
op bed van my slaap klim,
4 ek sal my oë geen slaap gee of
ooglede sluimering,

5 totdat ek ’n plek gevind het
vir die HERE, ons Heer, 
’n woning vir die Magtige,
ja, van Jakob se eer. 

6 Kyk, ons het wyd daarvan gehoor 
in Efrata se land; 
ons het dit in Jaär gevind,
aan die velde se kant.

7 Laat ons ingaan in sy wonings, 
buig neer voor sy gesag.
8 Staan op, HERE, na u rusplek, 
ook die ark van u krag.

9 Laat u priesters beklee wees met 
troue geregtigheid, 
en laat, o Here, u vromes,
jubel in ewigheid.

10 Om Dawid se ontwil, o Heer,
ter wille van u kneg,
verwerp die aangesig nie van 
u gesalfde nie weg.

11 Aan Dawid het die HEER gesweer, 
Hy sal daar nie van wyk: 
Van die vrug van jou liggaam sal
Ek jou troon laat bereik.

12 As jou seuns my verbond hou en
gebooie wat Ek leer, 
sal Ek ook hulle seuns ewig 
op jou troon laat regeer.

13 Want die HEER het Sion verkies; 
Hy't dit as huis begeer:
14 Dit is my rusplek vir ewig; 
hier woon Ek, Ek regeer.

15 Ek sal haar voedsel ryklik seën; 
met brood sal Ek voorsien.
16 Priesters sal Ek met heil beklee, 
vromes sal luidkeels dien.

17 Daar sal Ek vir Dawid, My kneg,
’n horing laat uitspruit, 
’n lamp berei Ek daar vir my
gesalfde, so besluit.

18 Sy vyande sal Ek ook met 
skande beklee, laat sink, 
maar op hom sal Ek eer voorsien,
sy kroon sal ryklik blink.