1 Die HERE heers in ewigheid; 
laat heel die aarde juig; 
laat menigte van eilande 
in blydskap so getuig.

2 Wolke en grote duisternis 
is rondom Hom gekroon; 
geregtigheid en reg is die 
fondament van sy troon.

3 Vuur gaan voor sy aangesig uit 
brand teëstanders wat leef.
4 Sy blitse verlig die wêreld; 
die aarde sien en beef.

5 Die berge smelt soos was voor die 
aangesig van die HEER, 
voor die aangesig van die Heer 
wat heel die aard' regeer.

6 Die hem'le verkondig sy reg, 
die volke sien sy eer.
7 Laat almal wat afgode dien, 
beskaamd wees, meer-en-meer

dié wat hulself op beelde roem,
beskaamd is almal krom;
buig julle neer voor die Here, 
al julle gode, stom.

8 Sion het dit gehoor, was bly, 
Juda se dogters het 
gejuig weens al u oordele, 
HERE, deur U geset.

9 Want U, HERE, onse God is 
die Allerhoogste Een,
oor heel die aarde; U is hoog 
bo afgode van steen.

10 Julle wat die HERE liefhet, 
haat die kwaad; Hy bewaar 
die siele van sy vromes; uit 
die bose se gevaar.

11 Lig is gesaai vir hulle wat
regverdig is, nie tart, 
en grote blydskap is daar vir 
die opregtes van hart.

12 Wees bly in die HERE, ons God,
regverdiges tesaam, 
en prys die Here, onse God,
prys sy heilige Naam.