1 Halleluja. Ek sal die HEER 
met my hele hart prys
in die raad van die opregtes 
in samekoms, in huis.

2 Groot is die almags-werke van
die HERE, kom en let, 
dit word nagespeur deur almal 
wat daarin behae het.

3 Glorieryk en hoogs majestueus 
is die werk van sy hand, 
sy geregtigheid bly ewig,
Hy bring dit so tot stand.

4 Hy't ’n gedenkwaardige daad 
vir sy wonders gemaak; 
barmhartig en genadig 
is die HERE se saak.

5 Hy het voedsel gegee aan dié 
wat Hom vrees in hul weë; 
Hy dink vir ewig en altyd
aan sy verbond gegee.

6 Hy't die krag van sy werke aan 
sy volk bekend gemaak, 
deur hul die erfdeel van nasies
te gee en te bewaak.

7 Sy handewerk is trou en reg; 
sy bevele getrou.
8 Hul is gevestig vir ewig, 
in trou en reg behou.

9 Hy het verlossing aan sy volk 
gestuur; dit so beraam;
Hy't sy verbond ewig beveel; 
heilig, gedug sy Naam.

10 Die vrees van onse HERE is 
die begin van wysheid; 
insig het almal wat dit doen; 
sy lof strek ewigheid.