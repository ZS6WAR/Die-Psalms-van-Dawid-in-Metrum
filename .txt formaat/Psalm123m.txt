1 Tot U hef ek my oë op, wat 
in die hemel regeer.
2 Kyk, soos die oë van knegte na 
die hand van hulle heer, 

soos die oë van ’n diensmaagd na 
haar meesteres se weë,
so is ons oë op die HERE, 
tot Hy genade gee.

3 Wees ons genadig, o HERE, 
wees ons genadig weer, 
want ons is heeltemal gevul
met veragting se seer.

4 Ons siel is gevul met die spot 
van hulle wat net rus, 
ook met die grote veragting 
van die hoogmoediges.






