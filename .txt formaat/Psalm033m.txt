1 Juig, regverdiges, jubel saam 
in die HERE se Naam;
die opregtes se lofprysing,
sal hul ewig betaam.

2 Loof die HERE met die siter; 
sing psalms tot eer 
van Sy heilige naam, die HEER, 
met harp vir ewig meer. 

3 Sing tot die HEER ’n nuwe lied; 
speel kunsryk met gejuig.
4 Want die woord van die HEER is reg, 
sy werk in trou getuig.

5 Geregtigheid en reg lief Hy; 
die aard’ is vol beraam 
met goedertierenheid van Hom,
die HERE is Sy Naam. 

6 Deur die woord van die HERE is 
die hemele gebaar 
en deur die asem van sy mond 
die hele hemelskaar. 

7 Hy versamel die waters van 
die see net soos ‘n hoop; 
Die Here lê die dieptes weg 
in skatkamers geloop.

8 Laat die heel aard’ die HERE vrees; 
laat almal wat hier woon 
van oor die ganse wêreld kom
en sidder voor sy troon. 

9 Want in almag het Hy gespreek, 
en dit was so gewees; 
Hy het beveel in sy sieraad, 
gevestig deur sy Gees. 

10 Die HERE vernietig die raad 
van die nasies rondom;
Die gedagtes van die volke 
maak Hy nietig en stom. 

11 Die raad van die HERE sal staan 
vir ewig en aldag, 
die gedagtes van sy hart staan
van geslag tot geslag. 

12 Welgeluksalig die nasie 
wie se God is, die HEER, 
die volk as erfdeel uitgekies,
deur Hom vir ewig meer.

13 Die HERE kyk neer uit hemel; 
Hy sien al mensekind. 
14 Vanaf sy troon aanskou Hy al 
wat woon op aard’ gevind, 

15 Hy wat die hart van almal vorm, 
wat let op al hul werk. 
16 Geen koning word deur leërs verlos, 
‘n held nie deur sy sterk. 

17 'n Perd is valse hoop vir heil; 
en red nie deur groot krag. 
18 Die HEER se oog op wie Hom vrees,
op die wat sy trou wag,

19 om hul siel te red uit die dood,
behou in hongersnood. 
20 Ons siel wag op die HEER, ons skild; 
ons hulp ons lewensbrood.

21 Ons hart is bly, vertrou in Hom,
op sy heilige Naam. 
22 Laat goedheid, HERE, oor ons wees 
ons hoop op U tesaam! 
