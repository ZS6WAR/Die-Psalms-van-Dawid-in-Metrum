1 O God, die nasies het binne 
u erfdeel ingegaan; 
u heil'ge tempel ontheilig; 
Jerusalem vergaan.

2 U knegte is as kos aan voëls 
van die hemel gevoer, 
u vromes se vlees aan diere 
wat op die aarde roer.

3 Hul het hul bloed soos water om 
Jerusalem gestort, 
en daar was niemand om te help
dat hul begraaf sou word.

4 Ons het ’n smaad geword vir hul,
ons bure in die land, 
’n spot en 'n bespotting vir 
dié wat woon elke kant.

5 Hoe lank, o HERE, sal dit nog,
U too-rn teen ons duur? 
Hoe lank sal u ywer steeds brand,
teen u knegte soos 'n vuur?

6 Stort u too-rn uit oor nasies 
wat U nie ken, nie dien 
en oor die koninkryke wat 
u Naam nie aan wil sien.

7 Want hulle het, die nasies om, 
vir Jakob hier verteer, 
en sy blyplek, dit het hul ook
in verwoesting verweer.

8 Hou nie die ongeregtigheid 
van vaders teen ons saak; 
laat u trou ons tegemoetkom, 
want ons is baie swak.

9 Help ons, o Here van ons heil, 
eer u Naam, hoog in faam; 
red ons en bedek ons sondes 
ter wille van u Naam.

10 Sou nasies sê: Waar is hul God? 
Laat die wraak vir die bloed 
van u knegte onder nasies 
voor ons oë grootliks boet.

11 Laat die gesug voor U kom van
gevangenes in nood;
na u almag behou hul wat
bestem is vir die dood.

12 En vergelde aan ons bure 
sewevoudig hul lot 
die smaad waarmee hulle U smaad 
o Here, onse God.

13 Maar ons, u volk, skape van wei, 
sal U vir ewig prys; 
van geslag tot geslag sal ons 
u lof ewig bewys.