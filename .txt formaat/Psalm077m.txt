2 My stem is tot die Heer alleen, 
ek sal roep tot sy oor; 
my stem is tot die Heer alleen, 
en Hy sal my verhoor.

3 In dae van angs soek ek die Heer; 
my hand ryk snags na Hom
dit verslap nie; my siel weier 
om 'troosting te bekom.

4 Ek dink aan die Here my God, 
ek raas, my siel's geknak; 
ek peins die hele dag lank om, 
en my gees is verswak.

5 U hou my ooglede; ek is 
verontrus, spraak gestuit.
6 Ek dink aan al die dae van ouds, 
die jare van voortyd.

7 Ek gedenk ook my snarespel 
in die nagte se waak; 
ek peins in my hart, en my gees 
ondersoek hierdie saak:

8 Sal die Here ewig verstoot 
behae in my nie hê?
9 Is sy trou weg? Belofte vir
geslagte weggelê?

10 Het God vergeet om genadig 
te wees in sy verwyt? 
Of het Hy barmhartigheid 
in too-rn toegesluit? 

11 En ek sê: Dit is my krankheid; 
ek sal jare geskenk 
vanaf die regterhand van die 
Allerhoogste gedenk.

12 Ek sal die dade gedenk van 
die HERE, onse Heer; 
ja, ek sal u wonders van ouds 
gedenk, U daarvoor eer.

13 En ek sal al u werke, Heer, 
oordink vir al my dae
en oor u dade sal ek peins,
dit is my groot behae.

14 U weg is in die heiligdom,
o God, in heil'ge ryk; 
wie is ’n grote God soos U,
wie staan met U gelyk?

15 U is die God wat wonders doen,
U dade word geprys; 
U het u krag onder volke 
bekend gemaak, bewys.

16 U het met u arm u volk
se verlossing bestry,
die seuns van Jakob en Josef,
is deur U hand bevry. 

17 Die waters, Heer, het U aanskou, 
die waters het gesien, 
hulle was bang; ook die dieptes 
het bewend U gedien.

18 Die wolke het hulle waters 
op die aarde gegiet; 
die hemele het luid geraas; 
u pyle het geskiet.

19 Die geluid van u donder was 
in storm; blitse wit
het die wêreld verlig; die aard'
het gebewe, geskud.

20 U weg was in die see, o Heer,
in groot waters, u pad, 
en u voetspore, hul is nie 
geken in land of stad.

21 U het u volk, nes 'n herder, 
soos skape heen gelei, 
deur Moses en ook Aäron

se hand u volk bevry.
