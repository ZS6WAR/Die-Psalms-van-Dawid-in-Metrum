1 Geseënd hy wat die HERE vrees, 
wat wandel in sy weë.
2 Jy sal jou arbeid eet in seën
voorspoedig is jou treë.

3 Jou vrou sal soos ’n vrugbare 
wingerdstok wees in huis; 
jou seuns soos olyfboompies wat
jou tafel eer bewys.

4 Kyk, so sal die man geseën word 
wat heel die HERE vrees.
5 Die HERE sal jou ryklik seën 
uit Sion, jou seën wees,

jy sal Jerusalem se seën
jou lewe lank vertel.
6 Ja, jy sal jou kroos se kroos sien. 
Vrede oor Isra-el.