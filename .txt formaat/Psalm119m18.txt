137 Regverdig is U, HERE, en 
opreg is u oordeel.
138 U't u wet in groot trou en in  
geregtigheid beveel.

139 My grote ywer verteer my, 
want in hulle dwaasheid
het my teëstanders u woorde
vergeet in hulle stryd.

140 U woord is hoogs gelouter, en 
u kneg lief dit al meer.
141 Ek is gering en verag, maar 
vergeet u wet nie weer.

142 U geregtigheid is opreg
vir ewig en altyd, 
en u wet is die waarheid Heer,
dit wankel nie in tyd.

143 Benoudheid en angs het my hier
getref, my aangekleef
maar my verlustiging is u
gebooie, laat my leef. 

144 Die geregtigheid van u wet
is ewig vas gelê; 
gee my insig, o Heer my God, 
dat ek lewe kan hê.