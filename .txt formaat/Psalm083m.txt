2 O God, mag U nie stil wees nie; 
swyg nie teenoor ons lot
en bly nie roerloos, gee tog ag, 
o Here, onse God.

3 Want kyk, u vyande hul kom,
maak rumoer sonder stop, 
en dié wat U haat, hulle steek 
hul hoof in hoogmoed op.

4 Hulle smee listige planne 
teen die volk van u heil,
en beraadslaag teen dié wat U 
verberg, wat by U skuil.

5 Hulle sê: Kom, laat ons hulle 
uitroei uit nasies uit, 
sodat die naam van Israel nie 
meer gedenk word in tyd.

6 Want hul beraad eendragtig saam; 
teen U sluit hul verbond:
7 Edom, Ismael, Moab en ook 
Hagriet se tente sond',

8 Gebal, Ammon en Amalek, 
Filistéa, Tirus.
9 Ook Assur het hul aangesluit; 
by Lot se seuns se twis. 

10 Doen aan hul soos aan Midian, 
soos Sis'ra, Jabin by
11 spruit Kison, by En-Dor verwoes, 
soos mis op aarde bly.

12 Maak hul edeles soos Oreb 
soos Seëb, woesterny, 
en soos Sebah en Salmunna 
al hul vorste daarby,

13 wat gesê het: Laat weivelde 
van God aan ons behoort.
14 My God, maak hul soos kaf voor wind, 
soos stof, Heer, spreek die woord. 

15 Soos ’n vuur wat die bos brand en 
soos vlam wat berg aansteek,
16 vervolg hul met u sto-rm en 
verskrik met wind wat wreek.

17 Vul hul aangesig met skande, 
dat hul u Naam soek, HEER.
18 Maak hul beskaamd, verskrik ewig, 
verneder hul, verteer,

19 en laat hulle tog weet dat U, 
wie se Naam is die HEER, 
alleen die Allerhoogste is 
oor heel die aard' se sfeer.