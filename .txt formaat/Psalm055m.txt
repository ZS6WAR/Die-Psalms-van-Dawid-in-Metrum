2 Hoor my gebed, verberg U nie 
vir die smeek van my mond. 
3 Gee ag, verhoor, want rusteloos 
dwaal ek in klagte rond, 

4 weens die stem van my vyande, 
weens bose wat beny; 
want hul laat onheil op my val, 
in toorn vervolg hul my.

5 My hart beef in my binneste, 
die doodskrik val op my.
6 Vrees en bewing kom oor my, en
gruwel het my gekry. 

7 En ek sê: Ag, dat ek vlerke 
gehad het soos ‘n duif!
dan sou ek vlieg en ook rus kry,
van vyand se verdryf.

8 Kyk, ek sou ver wegvlug; ek sou 
vertoef in die woestyn. 
9 Ek sou vir my ‘n skuilplek vind
teen wind en storm se pyn. 

10 Verwar hul tong, Heer, want ek sien 
geweld en twis in stad. 
11 Hul omring dag en nag haar muur, 
in boosheid afgemat. 

12 Verwoesting is in haar midde, 
bedrog en verdrukking 
wyk nie van haar strate af nie,
dit word daar in gebring. 

13 Want dis geen vyand wat my smaad, 
dan kon ek dit verdra; 
geen hater wat hom teen my hef, 
dit sou my ook nie pla; 

14 maar dit is jy, ’n vriend bekend.
15 Ons het saam omgegaan; 
in die huis van God het ons met
die menigte gestaan.

16 Laat die dood hul oorval, laat hul  
neerdaal in doderyk; 
want onheil is in hul wonings, 
hul midde ook bereik. 

17 Maar ek, ek roep die HERE aan, 
my God, Hy sal bevry.
18 In aand en oggend, selfs deur dag
hoor Hy die stem van my. 

19 My siel verlos Hy in vrede
van oorlog se baklei, 
want met menigtes aan hul kant
was hulle ook teen my. 

20 God sal hoor en hul verneder,
Hy wat ewig regeer; 
omdat hulle die Heer nie vrees
en hul nie wil bekeer.

21 My metgesel het sy hande 
teen hulle uitgesteek 
wat in vrede met hom wou leef; 
hy het verbond gebreek. 

22 Gladder as botter is sy mond,
maar sy hart is oorlog; 
sy woord is sagter as olie, 
maar swaarde van bedrog. 

23 Werp jou las op die HERE, en 
Hy sal jou onderhou; 
Hy sal nooit die regverdige 
laat wankel, maar behou. 

24 Maar U, o God, U is getrou
en so sal hulle val,
want U sal hul nog in die put 
van verderf laat neerdaal;

manne van bloed en van bedrog 
hul sal die helfte nie
van hulle lewensdae bereik. 
Maar ek vertrou op U.