2 Red my, HEER, uit die kwaaddoeners; 
vir manne van bedrog,
3 wat kwaad bedink in hulle hart; 
hul roer daagliks oorlog.

4 Hul slyp hul tong reg vir die moord 
net soos ’n slang so boos; 
addergif is onder die lip
van elke goddeloos.

5 Bewaar my, HERE, vir die hand 
van bose wat bekruip; 
bewaar my van geweldenaars, 
wat my voete wil gryp.

6 Die hoogmoediges het ’n strik 
vir my verberg en tou; 
hul het ’n net vir my gesprei; 
strikke stel hul my nou. 

7 Ek sê tot die HERE: U is 
my God; gee gehoor, HEER, 
aan die stem van my smekinge,
verhoor my in my seer.

8 HERE, Here, krag van my heil, 
U het my hoof bedek 
in die dag van grote oorlog,
het U oor my gestrek.

9 Gee nie, HERE, die begeertes 
wat die bose begeer; 
laat sy plan nie geluk nie; laat 
hul nie verhef tot eer.

10 Die kwaad wat hulle spreek, o Heer,
van hulle lippe af—
laat dit op hulle hoof neerkom,
hulle bedek as straf.

11 Laat brandende kole hul tref; 
laat Hy hul die vuur erf, 
ook diepe kuile, sodat hul 
nie opstaan nie, maar sterf.

12 Laat ’n man van kwaadsprekery 
nie in die land floreer; 
laat onheil die man van geweld 
vinnig jag, hom verteer.

13 Ek weet die HEER sal die saak voer
van die man ellendig, 
Die Here sal reg laat geskied
van die man behoeftig.

14 Voorwaar, die regverdiges sal 
u Naam vir ewig prys; 
die opregtes sal voor U woon,
U ewig eer bewys.