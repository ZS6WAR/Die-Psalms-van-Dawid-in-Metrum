1 Heer, gee oordeel aan die koning,
u reg aan koning's seun.
2 Hy sal u volk oordeel met reg,
ellendiges met seën.

3 Die berge sal dan vrede dra 
vir die volk van u heil, 
en die heuwels, deur die mag van
geregtigheid gepeil.

4 Hy sal die swakkes van die volk 
oordeel in reg verskaf, 
die kinders van behoeftiges 
verlos, verdrukker straf.

5 Solank die son en maan daar is,
vrees geslagte U hand. 
6 Hy sal neerdaal net soos die reën, 
’n stortreën van die land.

7 In sy dae sal regverdiges 
in die Here floreer 
en ’n menigte van vrede, 
tot maan daar is nie meer.

8 En hy sal heers van see tot see 
van die rivier tot by
die eindes van die aarde ook,
so wees sy heerskappy.

9 Selfs die woestynbewoners sal 
voor hom kom buig in eer, 
en sy vyande sal ook buig,
en stof lek voor hul heer.

10 Konings van Tarsis, eilande, 
sal geskenke hom bring; 
konings van Skeba en Seba 
bied gawes nie gering.

11 Ja, al die konings van die land,
sal kom en voor hom buig, 
al die nasies wat rondom woon,
sal hom dien en toejuig.

12 Want hy sal die behoeftige 
verlos wat na hom roep, 
en die ellendige wat geen 
helper het nie, besoek.

13 Hy sal medelyde hê met 
swakke, hom behoeftig, 
en siele van behoeftiges 
sal hy verlos ewig.

14 Hy sal hulle siel verlos uit 
verdrukking en geweld, 
en hulle bloed sal kosbaar wees 
in sy oë so gesteld.

15 En hy sal lewe, en aan hom 
sal goud van Skeba kom; 
altyd sal vir hom gebid word, 
heeldag 'n seën rondom.

16 Daar sal ’n handvol van koring 
binne die land voorkom,
bo-op die berge; sy vrug sal 
ruis soos die Líbanon, 

en uit die stad sal hulle kom
en oral om floreer,
soos die gras wat so vrylik groei,
oor die aarde se sfeer.

17 Sy naam sal vir ewig wees; voor
die son sal sy naam staan, 
en in hom sal hul geseën word; 
die nasies seën sy naam.

18 Geseënd is die HERE, die God, 
die God van Isra-el, 
wat alleen al die wonders doen,
so deur Hom vasgestel.

19 Geseënd sy glorieryke Naam 
ewig, is aard' bestem
om met sy glorie vol te word. 
Amen, ja weer, amen.