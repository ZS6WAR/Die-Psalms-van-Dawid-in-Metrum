121 Ek het reg en geregtigheid
gedoen en so bely; 
gee my nie oor aan vyande
die verdrukkers van my.

122 Wees ’n waarborg vir u dienskneg 
ten goede vir my gees; 
laat die hoogmoediges my nie 
verdruk, nie oor my heers.

123 My oë kwyn weg, o Here, na
u verlossing bereid
en na die woorde, so getrou, 
van u geregtigheid.

124 Handel met u kneg na u trou
leer my gebooie gou.
125 Ek is u dienskneg; gee insig, 
dat ek u wet kan hou.

126 Dis tyd dat die HERE handel; 
hul het u wet verag.
127 Daarom lief ek u gebooie 
bo goud, fyn goud se prag.

128 Daarom ag ek u bevele 
aangaande alles reg; 
elke valse pad, dit haat ek
ek haat die slegte weg.