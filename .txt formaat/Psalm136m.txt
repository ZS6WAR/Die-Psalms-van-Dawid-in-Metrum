1 Prys die HERE, want Hy is goed, 
vir ewig is sy trou.
2 Prys die God van die gode, want 
sy trou sal nooit ophou.

3 Prys die Here van die here, 
vir ewig is sy trou.
4 Aan Hom wat alleen wonders doen, 
sy trou sal nooit ophou.

5 Hy't hem'le met insig gemaak, 
vir ewig is sy trou.
6 Die aarde op waters gesprei, 
sy trou sal nooit ophou.

7 Hy't die groot ligte ook gemaak, 
vir ewig is sy trou,
8 en die son om bedags te heers, 
sy trou sal nooit ophou;

9 sterre en maan om snags te heers, 
vir ewig is sy trou.
10 Egipte se eersgeboor' sterf, 
sy trou sal nooit ophou.

11 Wat Israel uit hul midde bring, 
vir ewig is sy trou,
12 met sterke hand, gestrekte arm, 
sy trou sal nooit ophou.

13 Hom wat die Rooi See gekloof het, 
vir ewig is sy trou,
14 en Israel daardeur laat trek het, 
sy trou sal nooit ophou,

15 Farao, sy leër, sterf in die see, 
vir ewig is sy trou.
16 Wat sy volk deur die woestyn lei, 
sy trou sal nooit ophou.

17 Aan Hom wat groot konings verslaan, 
vir ewig is sy trou,
18 en magtige konings verwoes, 
sy trou sal nooit ophou:

19 Koning Sihon, die Amoriet, 
vir ewig is sy trou,
20 en Og, die koning van Basan, 
sy trou sal nooit ophou,

21 Hy't as erfdeel hul land gegee, 
vir ewig is sy trou,
22 ’n erfdeel aan Israel, sy kneg, 
sy trou sal nooit ophou.

23 Aan Hom wat aan ons, beskaamd, dink, 
vir ewig is sy trou,
24 ons uit ons teëstanders verlos, 
sy trou sal nooit ophou,

25 wat voedsel gee aan alle vlees, 
vir ewig is sy trou.
26 Prys die God van die hemele, 
sy trou sal nooit ophou.