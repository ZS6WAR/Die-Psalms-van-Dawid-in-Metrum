2 o HERE, luister na my woord, 
let op my versugting. 
3 Ag op my pleit, Koning, my God, 
ek bid U, my vesting. 

4 In die môre sal, U HERE, 
my stem hoor na U smag; 
in die môre sal ek aan U 
dit rig en op u wag. 

5 Want U’s geen God wat behae het
in goddeloosheid nie; 
die kwaaddoener by U nie woon. 
6 Of dwase standhou nie;

U haat die werkers van onreg. 
7 Leuensprekers tref u tog; 
die HERE verafsku die man
van bloed en van bedrog.

8 Maar ek, deur grootheid van u guns 
sal in u huis ingaan, 
my buig na u heil’ge tempel, 
in u vrees sal ek staan. 

9 HERE, lei my steeds in u weë 
in u geregtigheid
weens my vyande se ontwil; 
maak u weg my reguit.

10 Want in hul mond is geen waarheid; 
verderf van binne stroom;
hul keel niks meer as ‘n oop graf;
hul tong vlei sonder toom. 

11 Verklaar hulle skuldig, o God; 
Laat val hul deur hul raad; 
stoot hul weg oor menigt’ sonde,
want hul’t teen U gesmaad. 

12 Laat hul bly wees wat by U skuil; 
laat hulle altyd juig,
waak oor hul wat in U jubel,
die wat u Naam getuig. 

13 Want U seën die regverdige, 
o HERE, U omring 
hom met behae soos met ‘n skild 
die wat u lof besing. 

