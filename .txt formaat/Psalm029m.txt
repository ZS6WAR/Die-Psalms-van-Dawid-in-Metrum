o Seuns van die almagtige,
die HEER, skryf toe aan Hom,
laat aan die Naam van die HERE
eerbied en krag toe kom.

2 Gee aan die HERE die eer van
sy Naam in volle maat;
aanbid die HERE ewig meer
in heilige sieraad.

3 Die stem van die HERE is op
die waters, God van eer
Hy donder druis; die HEER is op
die groot waters en meer.

4 Die stem van die HERE, dit is
kragtig in heerlikheid;
die stem van die HERE, dit is
gekroon in majesteit.

5 Die stem van die HERE, in mag
breek seders, maak hul krom;
die HERE verbreek die krag van
seders in Libanon.

6 Hy laat hulle ook opspring soos
‘n kalf wat huppel vry,
Libanon en Sirjon wat soos
‘n wildebees gedy.

7 Die stem van die HEER kloof vlamme.
8 Sy stem laat woestyn beef;
die woestyn van Kades bewe,
ja, die HERE, Hy leef.

9 Die HEER se stem laat wildsbok lam
stroop woude wyd verspreid;
en in sy tempel sê alles
altyd net: Heerlikheid!

10 Die HEER het gesit oor die vloed;
die HEER, ewig gekroon.
11 Die HEER sal krag gee aan sy volk,
met vredeseën beloon.
 
