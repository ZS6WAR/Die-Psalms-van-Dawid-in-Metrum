1 O HERE, onse God van wraak, 
o Here U alleen,
U, Here, is die God van wraak, 
verskyn, om wraak te neem!

2 Verhef U, o Regter, ons Heer, 
van die aarde gekroon; 
vergelde die hoogmoediges 
na hul verdiende loon.

3 Hoe lank sal die goddelose, 
HERE, tot watter tyd,
hoe lank sal die goddelose 
jubel in hul boosheid?

4 Hulle stort woorde uit hul mond, 
spreek hoogmoedig alweer; 
al die werkers van die onreg
beroem hulself al meer.

5 Hulle verbrysel u volk, HEER, 
u erfdeel word gekneus.
6 Die weduwee en vreemdeling 
vermoor hul, ook die wees.

7 En hulle sê: Die HEER sien nie, 
Jakob se God is blind.
8 Verstaan, o dwase van die volk; 
sal julle wysheid vind?

9 Want Hy wat die oor geplant het, 
sou Hy dit nie dan hoor? 
Hy wat die oog gevorm het, 
sou Hy nie sien hul spoor?

10 Hy wat selfs die nasies tugtig, 
sou Hy hul dan nie straf, 
Hy wat die mensekinders dan 
hul kennis ook verskaf?

11 Die HEER ken mens se gedagtes:
’n asem en niks meer.
12 Geseënd die man wat U tugtig, 
wat U, HEER, u wet leer,

13 om hom rus te gee van die dae 
van onheil wat nog kom
totdat die kuil gegrawe word
vir goddelose om.

14 Want die HERE, ons troue God, 
sal sy volk nie verstoot 
en sy erfdeel sal Hy ook nie 
verlaat in hulle nood.

15 Want die oordeel sal nog terugkeer 
na die geregtigheid, 
en al die opregtes van hart 
sal dit volg vir altyd.

16 Wie sal dan vir my opstaan teen 
die kwaaddoeners wat veg? 
Wie sal hom vir my stel teen die 
werkers van die onreg?

17 As die HERE nie my hulp was,
as Hy my sou verloën, 
sou my siel sonder twyfel ook
in die stilte gaan woon.

18 As ek gesê het: My voet gly—
u goedertierenheid, 
HERE, dit het my ondersteun,
U is my heil bereid.

19 In die menigte van al my 
gedagtes hier in my 
verkwik u vertroostinge ook 
my siel, U maak dit vry.

20 Sou die troon van grote verderf, 
wat in hul verderf lê,
wat onheil bedink deur ’n wet, 
met U gemeenskap hê?

21 Hul kom teen die opregte siel 
oordeel bloed onskuldig.
22 Maar die HEER was vir my ’n burg, 
die rots van my toevlug.

23 Hy sal hul ongeregtigheid 
op hulle laat terugkeer,
hul in hul kwaad ook vernietig; 
die HEER, ons God, verteer.