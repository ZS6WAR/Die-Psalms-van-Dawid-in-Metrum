2 HERE, onse Here, u Naam
hoe heerlik wêreldwyd,
U majesteit deur u gestel
bo hemele verspreid!

3 Uit mond van kinders, suig'lings ook,
het U u krag gewil  
om verdrukkers, om vyand's doel,
wraakgieriges te stil.

4 As ek u hemele aanskou,
u vingerswerk oplet,
die maan en die sterre daarby
wat U toeberei het,

5 wat is die mens dat U aan hom
dan dink of agting gee,
en die seun van die mens dat U
besoek aan hom bestee?

6 Tog het U hom maar weinig laer
as engele gemaak
en hom met eer en heerlikheid
gekroon volgens u spraak.

7 U laat hom heers oor u hands’ werk;
onder sy voet gemeld:
8 skape en beeste, hul almal,
ook diere van die veld,

9 die voëls omhoog, die visse diep,
wat trek die waters deur.
10 Hoe heerlik u Naam op die aard',
o HERE, onse Heer!
 

