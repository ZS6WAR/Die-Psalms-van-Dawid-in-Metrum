2 My hart is vas, o God; ek sal 
psalms tot U sing, 
3 ja, selfs my eer. Waak lier en harp; 
waak dag om lof te bring. 

4 U prys ek onder volke, HEER; 
sing onder nasies wyd.
5 Want u trou strek bo hemele, 
tot wolke u waarheid.

6 Verhef U bo die hemele, 
o Here, hef U hoog, 
en hef u eer vir ewig meer 
bo heel die aard' se boog.

7 Sodat u bemindes, gering,
verlos word, mag U red,
verlos ons deur u regterhand 
verhoor tog my gebed.

8 God het gespreek in heiligdom: 
Ek sal juig in hul leed, 
Ek sal Sigem verdeel en ook 
die dal van Sukkot meet.

9 Gilead en Manasse ook
is myne, Ek regeer; 
Efraim die krag van my hoof, 
Juda my septer weer.

10 Moab is my waskom; en op 
Edom werp Ek my skoen; 
oor Filistéa sal Ek ook
jubel, My daaroor roem.

11 Wie sal my tog daarna kan bring,
na die versterkte stad? 
Wie sal my lei dat ek kan kom
tot by Edom se pad?

12 Het U, o God, ons nie verstoot? 
En gaan U, God, wat heers, 
dan nie saam met ons uit nie Heer,
nie uit saam met ons leërs?

13 Gee ons hulp teen die teëstander, 
want mens se heil verslap.
14 Met God sal ons krag-dade doen, 
Hy sal teëstanders trap.