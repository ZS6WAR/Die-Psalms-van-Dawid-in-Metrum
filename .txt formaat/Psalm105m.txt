1 Prys die HERE, ons God en Heer; 
roep sy heilige Naam; 
maak sy dade oral bekend 
onder volke tesaam.

2 Sing tot die Here, onse God, 
sing psalms ter eer; 
spreek van al sy wonderdade,
die wonders van die Heer.

3 Roem in sy aller-heil'ge Naam, 
roem met jou hart en gees;
laat die troue hart van dié wat 
die HERE soek, bly wees.

4 Soek die HERE en ook sy krag; 
sy aangesig altyd.
5 Gedenk sy wonders, sy tekens, 
sy oordele verspreid,

6 o nageslag van Abraham, 
sy dienskneg, maak bewus,
kinders van Jakob, soek die Heer,
o uitverkorenes.

7 Hy is die HERE, onse God; 
sy oordele gedug
strek oor die hele aarde uit,
van voor sy aangesig.

8 Hy dink aan sy heil'ge verbond, 
ewig in gedagte, 
aan die woord wat Hy beveel het 
vir duisend geslagte,

9 die verbond wat Hy gemaak het
met Abraham gesluit
en sy eed gemaak aan Isak,
tot hulle heil bereid

10 en wat Hy vir Jakob as ’n 
insetting bevestig, 
vir Israel as ’n ewige 
verbond om hul te rig,

11 Gesê: Aan jou gee Ek Kanaän 
as erfdeel nie gering,
12 toe hulle min in getal was, 
ja, ook as vreemdeling.

13 En hulle het daar rondgetrek 
van nasie tot nasie, 
van die een koninkryk na die 
ander volk se spasie.

14 Hy het nie toegelaat dat daar
iemand hulle verdruk, 
maar het konings om hul ontwil 
bestraf, daar uitgeruk:

15 Raak my gesalfdes geensins aan,
so sê ons God en Heer,
en my heilige profete 
doen aan hul kwaad nie meer.

16 Hy't hongersnood oor land geroep; 
voorraad van brood verwoes.
17 Hy't ’n man voor hul uit gestuur 
vir tye van geen oes; 

Josef is as ’n slaaf verkoop.
18 Sy voete swaar gelas,
in boeie so ook seergemaak; 
sy siel in yster vas,

19 tot die tyd dat die Heer se woord
gekom het, so vervul; 
die woord van die HERE het hom 
gelouter in sy wil.

20 Die koning het gestuur en hom 
van bande losgemaak, 
die heerser van al die volke, 
het hom toe vrygelaat.

21 Hy het hom verhef, heer gemaak 
oor alles in sy huis 
en heerser oor sy besittings,
oor alles van hoë prys. 

22 om sy vorste volgens sy siel 
te bind, hul so te rig,
en ook sy oudstes die wysheid 
te leer met groot insig.

23 En Isra-el het daar gekom
aan Egipte se kant, 
en Jakob het as vreemdeling 
gewoon in Ham se land.

24 En die Here het so sy volk 
met vrugbaarheid geseën
en sterker as hul teëstanders,
het Hy hul krag verleen.

25 Hy het hulle hart omgekeer 
om so sy volk te haat, 
om listig teen sy diensknegte 
te handel, hul te smaad.

26 Hy't Moses, sy dienskneg, gestuur, 
Aäron, uitgewys.
27 Hul het sy tekens en wonders 
in land van Ham bewys.

28 Hy't duisternis, donker gestuur,
het nie sy woord bederf.
29 Hy't waters in bloed verander 
hul visse ook laat sterf.

30 Hul land gewemel van paddas, 
selfs kamers van konings.
31 'n swerm insekte spreek Hy, 
luise in hul wonings.

32 Hy het hul reën in hael gegee, 
’n vuur binne hul land.
33 Wingerd en vye is geslaan 
die bome afgebrand.

34 Die treksprinkaan het Hy gestuur,
die sprinkaan sonder tal,
35 het plante in hul land geëet
die vrug van grond oorval.

36 Hy't eersgeborenes geslaan, 
die eersteling van krag.
37 Hy't hul verlos met silwer, goud, 
elke stam en geslag.

38 Egipte was bly toe hul trek, 
want vrees het hul verplig.
39 Hy't as bedekking wolk gegee
en snags ’n vuur vir lig.

40 Gevra, en Hy't kwartels laat kom 
ook hemelbrood gestuur.
41 Die rots met waters laat uitvloei;
in droogte 'n rivier.

42 Want Hy't sy heil'ge woord gedenk
aan Abraham, sy kneg.
43 Sy volk met blydskap uitgebring, 
met gejuig op die weg.

44 En Hy het aan hul die lande 
van die nasies gegee, 
en die arbeid van die volke 
het Hy hul mee beklee,

45 dat hulle sy insettinge 
kan onderhou en ken,
en sy wette so kan bewaar. 
Halleluja. Amen. 