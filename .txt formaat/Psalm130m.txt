1 Uit die dieptes roep ek tot U, 
2 hoor tog my stem, o HEER; 
laat u ore aandagtig wees 
op my smekinge weer.

3 As U, HERE, onreg onthou, 
Here, wie sal nog leef?
4 Maar by U is vergifnis, dat 
ons altyd U kan vrees.

5 Ek wag op die HERE, my siel 
wag, en hoop op sy woord.
6 My siel wag op onse Here
ons God, soos dit ook hoort,

meer as wagters op die môre, 
wagters op môre wag.
7 Israel, hoop op die HERE, want 
by HOM is trou en mag, 

en by Hom is daar verlossing 
in oorvloed, Hy's bereid.
8 En Hy sal Isra-el verlos 
uit ongeregtigheid.