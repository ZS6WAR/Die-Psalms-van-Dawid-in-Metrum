2 HERE, my God, by U alleen
Sal ek myself kom skuil; 
verlos van al my vervolgers
en red my elke wyl,

3 sodat hy nie net soos ‘n leeu 
my siel in stukke skeur
en niemand daar is om te red,
as hy my sou verteer.

4 HERE, my God, as dit so is
dat ek dit gedoen het, 
as dit so is dat daar onreg 
wel my hande besmet,

5 as ek kwaad vergeld het aan hom 
wat vreedsaam met my woon, 
of ek my verdrukker sonder 
oorsaak met roof beloon,

6 laat die vyand my siel dan volg, 
my kry, my lewe loon,
en teen die grond vertrap, my eer 
terug in die stof laat woon. 

7 Staan op, HERE, in u too-rn; 
hef U teen woed geheel 
van my verdrukkers; en ontwaak 
U wat oordeel beveel.

8 En laat die vergadering van 
die volke U omring; 
keer dan weer bo-oor hulle terug 
in die hoogte se kring.

9 Die HERE oordeel die volke; 
oordeel, HERE, my reg, 
na my geregtigheid en na 
die onskuld van my weg. 

10 Laat tog die kwaad, Here, ophou,
vestig wie opreg is;
die regverdige God, Hy toets,
hart en niere gewis.

11 My skild is by God, Hy verlos
wie hul hart opreg rig.
12 ‘n Regverdige regter, en
‘n God daagliks toornig.

13 As hy nie omkeer nie, maak Hy
sy swaard skerp om te smee;
sy boog het Hy al styf gespan
en reeds mik Hy daarmee.

14 En vir hom het Hy die wapens 
van die dood voorberei; 
sy pyle maak Hy bymekaar,
brandend sal hul gedy.

15 Kyk, hy is swanger met onheil,
hy wat op onreg steun,
en ook het hy onheil verwek,
en hy baar net 'n leuen.

16 Hy het 'n put gegrawe en
dit uitgehol, 'n dal,
maar die kui-l deur hom gemaak
het hy ook ingeval.

17 Sy onheil so deur hom beraam,
keer terug op sy hoof weer,
en sy geweld deur hom begin
kom op sy skedel neer.

18 Volgens sy geregtigheid sal
ek die HERE lof bring
en die Naam van die HERE, die 
Allerhoogste, besing.
