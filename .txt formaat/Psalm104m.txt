1 Prys die HERE, prys, o my siel. 
HERE, my God en Heer,
U is baie groot; en met eer 
en majesteit beklee,

2 wat U met lig omhul soos met 
’n mantel in sy prag, 
wat die hemele uitspan soos 
’n tentdoek in almag,

3 wat sy boonste vertrekke op 
die waters balk, so sterk, 
wat die wolke sy wa maak, en
wandel op wind se vlerk,

4 wat sy engele winde maak, 
sy dienaars vlam van vuur.
5 Hy't aard' se fondament geves, 
dat dit vir ewig duur.

6 U het dit met die groot diepte 
soos met ’n kleed bedek; 
die waters het bo die berge 
gestaan, oral gestrek.

7 Deur u bestraffing het hulle 
gevlug, nie meer verskyn; 
deur die geluid van u donder 
het hulle gou verdwyn.

8 Die berge het opgestyg, en
die dale het gedaal 
na die plek wat U vir hulle 
gegrondves het, bepaal.

9 U het vir hul ’n grens gestel 
wat hul nie mag oortree, 
sodat hulle nie terugkeer om 
die aarde mee te smee.

10 Hy stuur fonteine in dale; 
wat tussen berge vloei.
11 Die veld-diere drink van hulle; 
dit les esels bemoeid.

12 By hulle woon die voëls so vry
van die hemel bo-oor; 
uit die takke laat hulle ook 
hul stemme ryklik hoor.

13 Hy maak die berge nat vanuit 
sy boonste vertrekke; 
die aarde word versadig met 
die vrug van u werke.

14 Hy laat gras uitspruit vir die vee 
en plante ook daarby
vir die diens van die mens, om brood 
uit die aarde te kry,

15 en wyn wat mens se hart verbly, 
om aangesig te merk
met glans van olie, en die brood 
wat mens se hart versterk.

16 Die bome van die HERE word 
versadig in die land, 
ja, die seders van Líbanon 
deur die Here geplant,

17 daar waar die voëls van die hemel
hul neste deeglik vleg; 
die ooievaar, sy huis is by 
die sipresse se weg.

18 Die hoë berge is geskape
vir steenbokke se lus; 
die rotse is ’n toevlug vir 
die klipdassies se rus.

19 Die Here het die maan gemaak 
om tye te bepaal; 
die son weet van sy ondergang,
wat hy daagliks behaal.

20 U maak duisternis, dit word nag; 
vir diere van die bos.
21 Die jong leeus brul vir hulle prooi, 
van God soek hulle kos.

22 Die son gaan op, hul trek hul terug 
en lê in skuiling sag.
23 Die mens gaan uit na sy werk en 
na arbeid tot die nag.

24 Hoe groot is u werke, HERE! 
Met wysheid tot U eer
het U gemaak; die aard' is vol
besittings van die Heer.

25 Die see, so groot en wyd, daarin 
is dinge sonder tal, 
lewende wesens, klein en groot,
so deur die Heer bepaal.

26 Daar gaan skepe; Leviatan, 
gevorm deur u mag
27 om daar te speel, Hul wag op U 
om voedsel te verskaf.

28 U gee dit aan hulle getrou, 
hul samel goeie goed; 
U maak u hand oop, hulle word 
versadig met die soet.

29 U verberg ook u aangesig, 
so word hulle ontwrig; 
U neem hul asem weg, hul sterf 
en keer na die stof terug.

30 U stuur u Gees uit, hulle word 
geskape deur u mag; 
U vernuwe die aangesig 
van die aarde se prag.

31 Laat die glorie van die HERE 
vir ewig voortbestaan; 
en laat die HERE bly wees in 
sy werke ewig aan,

32 wat na die aarde kyk, en dan
bewe dit sonder stop; 
Hy raak die grote berge aan, 
en hulle rook trek op.

33 Ek sal eer tot die HERE sing 
solank ek lewend staan; 
ek sal tot God psalmsing 
solank as ek bestaan.

34 Laat my daaglikse oordenking 
Hom welgevallig wees; 
ek sal myself verbly in die 
HERE in hart en gees.

35 Laat sondaars van die aard' vergaan 
goddelose verdwyn. 
Prys die HERE, prys, o my siel. 
Halleluja, Amen.