1 Ek het die HERE lief, want Hy 
hoor my stem, my smeking.
2 Want Hy't sy oor tot my geneig; 
ek sal Hom eerbied bring.

3 Die toue van die dood omring, 
die angste van die graf 
het my getref; ook benoudheid 
en verdriet het gestraf.

4 Maar ek het in my groot verdriet,
hier in my grote vrees,
die Naam van die HERE geroep: 
Ag, HERE, red my gees.

5 Genadig is die HEER en trou; 
barmhartig is Hy.
6 Die HEER bewaar eenvoudiges; 
ek's swak, maar Hy red my.

7 Keer terug na my toe, o my siel, 
na jou rus waar jy bly, 
want die HERE het jou in trou
en goedheid ook bevry.

8 Want U het my siel uit die dood 
gered, so uit gebring, 
my oog uit menigte trane, 
my voet uit struikeling.

9 Ek sal wandel voor die HERE 
in lewendes se land.
10 Ek het geglo, daarom spreek ek: 
Verdruk is ek alkant.

11 Ek het in my haas so gesê: 
Leuenaars is elke mens.
12 Wat sal ek die HEER vergeld vir
sy goedheid sonder grens?

13 Ek sal die heilsbeker opneem 
die HEER se naam bely.
14 Geloftes betaal ek die HEER, 
ja, voor sy volk berei.

15 Kosbaar in die oë van die HEER 
is sy vromes wat sterf.
16 HEER, ek's u kneg; van u diensmaagd; 
U't my boeie laat swerf.

17 Aan U sal ek ’n offer bring 
die HEER se naam bely.
18 Geloftes betaal ek die HEER, 
ja, voor sy volk berei,

19 in die voorhof van die huis van
die HERE, met my stem,
in jou midde, Jerusalem. 
Halleluja. Amen.