1 Die HERE heers oor die heelal; 
laat al die volke beef; 
Hy sit hoog tussen die gerubs; 
laat aarde skrik beleef.

2 Die HERE is groot in Sion, 
hoog bo volke is Hy.
3 Laat hul u gedugte Naam prys; 
en sê: Heilig is Hy.

4 En die krag van die Koning wat 
geregtigheid liefhet; 
U het regverdigheid gestig; 
reg in Jakob geset.

5 Verhef die HERE, onse God, 
en buig jul voor Hom neer,
buig voor sy heilige voetbank; 
heilig is Hy, die Heer.

6 Moses, Aäron was priesters, 
Samuel die Naam bekoor; 
hulle het die HERE geroep, 
en Hy het hul verhoor.

7 In wolkkolom het Hy gespreek; 
getuienisse trou,
die insetting deur Hom gegee,
het hulle ook gehou.

8 HERE, ons God, U't hul verhoor; 
U was vir hul gewees,
’n vergewende God, maar ook
’n wreker om te vrees.

9 Verhef die HERE, onse God, 
buig voor die aangesig,
van sy heilige berg, want God
die HERE is heilig.