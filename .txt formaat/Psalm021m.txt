2 o HERE, die koning is bly
oor u sterkte, u mag,
en oor u verlossing gebied
hoe juig hy elke dag!

3 U het hom in u genade 
gegee sy hartsbegeer,
en die versoek van sy lippe 
het U nie afgekeer.

4 Want U kom hom tegemoet met 
seëninge van goedheid; 
’n kroon van fyn goud op sy hoof 
deur u trou voorbereid.

5 Hy het lewe van U gevra; 
U was hom dit bereid, 
U’t lengte van dae bygevoeg, 
vir ewig en altyd. 

6 Groot is sy eer deur u heil, Heer; 
met majesteit beloon
en heerlikheid het U op hom 
gelê, daarmee bekroon. 

7 Want U stel hom as seëninge 
vir ewig, U behou; 
U verbly hom met vreugde by
u aangesig se trou. 

8 Want die koning vertrou op die 
HERE, en deur die trou 
van die Allerhoogste sal hy 
nie wankel of berou. 

9 U hand sal al u vyande 
uitvind daar waar hul skuil; 
u regterhand sal dan ook die 
wat haat vind in hul kuil. 

10 U sal hulle nog maak soos ‘n 
vuuroond as U verskyn; 
die HERE sal hulle verteer
in too-rn-vuur hul pyn. 

11 Hul vrug sal U uit aard' verdelg, 
hul saad uitwis, en gou.
12 Want hul het kwaad teen U bedink; 
hul plan sal nie volhou.
 
13 Want U sal hul die rug laat draai; 
hul weë teen U gerig,
met u boogsnare sal u mik 
op hulle aangesig. 

14 Wees verhef, HERE, in u krag;
in sterkte van u rang; 
ons wil u helde-mag eer met 
psalms, met gesang.
