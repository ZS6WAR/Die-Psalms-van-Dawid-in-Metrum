2 HERE, moet my nie teregwys
in u too-rn nie meer, 
en tugtig my nie in die gloed 
van grimmigheid nie weer. 

3 Wees my genadig, HERE, want 
ek is krank, en bedruk; 
genees my, o HERE, want my 
gebeente is verskrik. 

4 En my siel is baie verskrik; 
U, HERE, hoe lank stil? 
5 Keer terug, HERE, o red my siel; 
red om u trou ontwil. 

6 Want in die dood sal nimmermeer 
aan U gedink word, weer; 
die wat daal tot in doderyk,
wie sal U loof, o Heer?

7 Ek is moeg van al my gesug,
elke nag swem my bed; 
ek besproei my bed met trane,
my rusbank natgeset.

8 My oog is verweer binne my
vanweÃ« oorvloed verdriet; 
dit het oud geword van al my 
verdrukkers se bespied. 
 
9 Wyk weg van my, al jul werkers 
van ongeregtigheid, 
want die HEER het die stem gehoor
van my ween se geluid. 

10 Die HERE het my aangehoor,
my smeking Hom betaam; 
die HERE luister na my pleit
Hy neem my gebed aan. 

11 Laat al my vyande beskaamd 
en geheel verskrik staan; 
laat hulle terugdeins, en skielik 
beskaamd voor U vergaan. 

