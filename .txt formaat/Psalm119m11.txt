81 My siel kwyn weg van verlange 
na, Heer, u grote heil; 
ek hoop elke dag op u woord,
verwagtend elke wyl.

82 My oë hul kwyn weg na u woord, 
terwyl ek smagtend sê: 
Wanneer sal U my troos, o Heer,
dat ek weer rus kan hê?

83 Want, Here, ek het geword soos 
’n leersak in die rook, 
maar u insettinge het ek 
nie vergeet, of verstoot.

84 Hoeveel is die dae van u kneg? 
Wanneer sal U oordeel 
uitspreek oor dié wat my vervolg,
oor bose in geheel?

85 Die trotse het kuile gegrou, 
wat nie u wet bely.
86 Al u gebooie is waarheid; 
hul vervolg vals; help my.

87 Hul het my byna uitgeroei,
van die aarde geneem, 
maar ek het u bevele nie 
verlaat of nie vervreem.

88 Maak my lewend, o Here, na 
u goedertierenheid, 
dat ek die getuienis van 
u mond hou, toegewyd.