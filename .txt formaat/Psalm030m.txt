2 Ek sal U verhef, HERE, want
U het my hoog laat reis,
my vyande nie toegelaat
om hul oor my te prys.

3 HERE, my God, ek het gepleit,
U om hulp aangeroep,
en U het my gesond gemaak,
my in my nood besoek.

4 HERE, U het my siel gered,
uit doderyk gehaal;
U't my in die lewe gehou
dat ek in graf nie daal.

5 Sing psalms tot die HERE, 
julle, sy vromes saam, 
Bring aan Hom al die lof en eer,  
loof sy heilige Naam.

6 Want sy too-rn is ‘n oomblik,
‘n lewe is sy guns;
in die aand is daar 'n geween, 
maar smôrens vreugde-wins.

7 In my voorspoed het ek gesê:
Ek wankel nimmermeer.
8 U het my berg ook sterk laat staan,
deur u guns, o my HEER.

U het u aangesig verberg,
ek het verskrik geword.
9 Tot U, HERE, het ek geroep,
in smeking neergestort:

10 Wat is die wins dan in my bloed,
as ek daal na die graf?
Sal stof U loof? Sal dit u trou
verkondig in my straf?

11 Hoor, HERE, tog my roepstem aan
en wees genadig weer;
wees my ‘n helper in my nood,
dit pleit ek by u, HEER.

12 U het my rouklag verander,
dit het 'n dans geword;
U het my roukleed uitgetrek
my met blydskap omgord.

13 sodat my eer U kan besing,
ek nie in stilte pleit.
HERE, my God, ek sal U loof
vir ewig en altyd.
