169 Laat my geroep tog nader kom 
HEER, voor u aangesig; 
gee my in genade volgens 
u woorde groot insig.

170 Laat my smekinge voor U kom; 
na u woord, red my Heer.
171 Laat my lippe u lof uitstroom, 
u wet sal U my leer.

172 Laat my tong u woord so gedug
besing, u lof bereid, 
want al u gebooie, dit is, 
groot in geregtigheid.

173 Laat u hand my help, want ek het
u bevele gevra.
174 Ek verlang na u heil, HERE, 
u wet is my behae.

175 Laat my siel lewe en nie sterf,
laat my ewig U prys, 
en laat u oordele gedug
my help, die weg my wys.

176 Ek het gedwaal net soos â€™n skaap,
verlore tot my leed; 
soek u dienskneg, want ek het u 
gebooie nie vergeet.