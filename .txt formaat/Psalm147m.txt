1 Halleluja. Want dit is goed 
om tot ons God te sing; 
want dis lieflik, lof is gepas,
om Hom ere te bring.

2 Die HERE bou Jerusalem; 
Hy versamel in krag
die verstrooides van Isra-el,
deur sy grote almag.

3 Hy genees in sy trou dié wat 
gebroke is van hart 
en Hy verbind hul wonde ook,
verwyder hulle smart.

4 Hy tel die sterre se getal; 
Hy noem hul by hul naam.
5 Groot is ons Here, groot van krag; 
insig sonder beraam.

6 Die HEER steun die ootmoediges; 
op die aarde se sfeer
7 skaam Hy bose. Sing dank tot God; 
met lier sing tot die Heer,

8 wat die hemel met wolk bedek, 
wat reën vir aarde bring, 
wat die gras ook laat uitspruit op
die berge, nie gering;

9 Hy gee aan die vee sy voedsel, 
aan jong kraaie wat vra.
10 In perd se krag, bene van man,
het Hy nie 'n behae.

11 Die HERE het behae in dié 
wat Hom vrees vir altyd, 
in dié getroues wat hoop op 
sy goedertierenheid.

12 Prys die HERE, Jerusalem; 
o Sion, loof die Heer.
13 Hy sterk die grendels van jou poort; 
jou kinders seën Hy weer.

14 Hy gee vrede in jou gebied; 
maak jou met koring ryk.
15 Hy stuur sy bevel op die aard'; 
sy woord, met spoed, bereik.

16 Die sneeu soos wol, en ryp soos as
strooi Hy, ja, Hy behou.
17 Hy werp ys soos krummels; wie kan
voor sy koue standhou?

18 Hy stuur sy woord en laat hul smelt
Hy laat alles ontdooi; 
Hy laat sy wind op aarde waai, 
die waters laat Hy vloei.

19 Hy maak sy woorde in sy trou
aan Jakob ook bekend, 
sy insettings en oordele 
tot Isra-el gewend.

20 Hy het dit nie tot enige 
ander nasie bestem; 
en sy oordele ken hul nie. 
Halleluja. Amen.
